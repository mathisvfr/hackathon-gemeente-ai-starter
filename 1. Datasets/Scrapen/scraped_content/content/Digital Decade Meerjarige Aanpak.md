---
title: Meerjarige aanpak Digital Decade | VNG
url: https://vng.nl/projecten/meerjarige-aanpak-digital-decade
scraped_at: 2025-06-11T13:13:39.796978
---

# Meerjarige aanpak Digital Decade | VNG

Source: https://vng.nl/projecten/meerjarige-aanpak-digital-decade

---

© IStock

##  Meerjarige aanpak Digital Decade

Financiering:  GGU/Subsidie

## Gerelateerde thema's

  * [Informatiesamenleving](/gemeentelijke-uitvoering?f%5B0%5D=municipal_execution_thema%3A422409)

## Draagt bij aan

  * [Sterkere positie gemeenten](/gemeentelijke-uitvoering?f%5B0%5D=kb_contributes_to%3A457335)

## Type ondersteuning

  * [Wet- en regelgeving](/gemeentelijke-uitvoering?f%5B0%5D=kb_type_of_support%3A457327)

De Digital Decade is een Europees programma dat ervoor moet zorgen dat Europa klaar is om de digitale transformatie vorm te geven. Het effect: in 2030 zijn we meer mensgericht, duurzaam, inclusief en welvarend. Met een samenhangend pakket aan wet- en regelgeving, standaarden en een digitale infrastructuur wil de Europese Commissie de digitale transformatie van Europa vormgeven op basis van de Europese waarden en de digitale soevereiniteit borgen.

## Europa’s digitale toekomst

De Europese Commissie heeft een duidelijk beeld voor ogen als het gaat om digitalisering. In [Europa’s digitale decennium (www.digital-strategy.ec.europa.eu)](https://digital-strategy.ec.europa.eu/nl/policies/europes-digital-decade), kunnen inwoners, waar en wanneer zij dat willen, de dingen regelen in het leven die zij nodig hebben. Ze beslissen zelf met wie ze data delen. Het systeem van overheid en bedrijfsleven werken voor hen, niet andersom. Met als resultaat een samenleving waarin iedereen mee kan doen en waar jong en oud nieuwe technologieën omarmen. Hierin zijn digitalisering en nieuwe technologie inclusief, veilig, ondersteunend en intuïtief. Zodat inwoners weer tijd krijgen voor de belangrijke dingen in het leven. De digital decade zet de mens en het klimaat in het hart van de digitale transformatie.

## 4 pijlers

De Digital Decade heeft 4 belangrijke pijlers. Het [digitale kompas (www.commission.europa.eu)](https://commission.europa.eu/strategy-and-policy/priorities-2019-2024/europe-fit-digital-age/europes-digital-decade-digital-targets-2030_nl) is hierbij richtinggevend.

  1. Digitale vaardigheden voor de beroepsbevolking;
  2. Een goede, veilige en duurzame digitale infrastructuur;
  3. De digitale transformatie van het bedrijfsleven;
  4. Een toegankelijke en meer gebruikersgerichte publieke dienstverlening.

De Commissie evalueert jaarlijks of de streefdoelen worden gehaald. In juni 2024 is het [tweede rapport (www.ec.europa.eu)](https://ec.europa.eu/commission/presscorner/detail/nl/ip_24_3602) gepubliceerd. Nederland is een van de digitale koplopers en wil actief bijdragen aan de Europese digitaliseringsdoelstellingen. Samenwerken als één overheid is hierbij noodzakelijk.

## Ondersteuning vanuit de VNG

Digitalisering zit verweven in het gehele aanbod van producten en diensten ([GGU-portfolio](https://vng.nl/ggu)) van de VNG. Veel van deze producten en diensten dragen bij aan een of meerdere doelstellingen van de Digital Decade.

Vanuit het programmateam Digital Decade ondersteunt de VNG gemeenten op meerdere manieren:

  1. Lobby, belangenbehartiging en toezicht
  2. [Uitvoeringsanalyse van Europese wet -en regelgeving](https://vng.nl/artikelen/uitvoeringsanalyse-europese-wet-en-regelgeving)
  3. [Adaptieve digitale infrastructuur](https://vng.nl/artikelen/adaptieve-digitale-infrastructuur)

In juli 2024 presenteerde Ursula von der Leyen, het rapport [Europe’s Choice (pdf, 613 kB)](https://commission.europa.eu/document/download/e6cd4328-673c-4e7a-8683-f63ffb2cf648_en?filename=Political%20Guidelines%202024-2029_EN.pdf). Hierin staan de richtlijnen voor implementatie voor 2024-2029. Het programmateam Digital Decade werkt samen met verschillende stakeholders aan een implementatiestrategie voor gemeenten.

## Doe mee

Gemeenten zijn geen passieve deelnemers aan het programma Digital Decade. Zij kunnen op meerdere manier hun stem laten horen. Zoals deelnemen aan een van de expertgroepen Europese wet -en regelgeving, een ambassadeursrol vervullen, deelnemen in communities, gebruik maken van standaarden en andere producten en diensten die de VNG ontwikkeld voor gemeenten.

Heeft u een specifieke vraag over de Digital Decade of hoe de VNG uw gemeente kan ondersteunen? Stuur dan een e-mail naar: [digitaldecade@vng.nl](mailto:digitaldecade@vng.nl).

Deel op:

  * [ Delen via Facebook (link opent in nieuw venster) ](https://www.facebook.com/sharer/sharer.php?u=https%3A//vng.nl/projecten/meerjarige-aanpak-digital-decade)
  * [ Delen via X (link opent in nieuw venster) ](http://twitter.com/share?text=Meerjarige%20aanpak%20Digital%20Decade&url=https%3A//vng.nl/projecten/meerjarige-aanpak-digital-decade)
  * [ Delen via LinkedIn (link opent in nieuw venster) ](https://www.linkedin.com/shareArticle?mini=true&url=https%3A//vng.nl/projecten/meerjarige-aanpak-digital-decade&title=Meerjarige%20aanpak%20Digital%20Decade)
  * [ Delen via Whatsapp (link opent in nieuw venster) ](https://api.whatsapp.com/send?text=Ik%20wil%20graag%20deze%20informatie%20van%20vng.nl%20delen%20met%20jou%20https%3A//vng.nl/projecten/meerjarige-aanpak-digital-decade)
  * [ Delen via e-mail (link opent in nieuw venster) ](mailto:?subject=Ik%20wil%20graag%20deze%20informatie%20van%20vng.nl%20delen%20met%20jou%21&body=https%3A//vng.nl/projecten/meerjarige-aanpak-digital-decade)
  * Deze pagina afdrukken

  *BES: Bonaire, Sint Eustatius en Sint Maarten
  *o.a.: onder andere
  *ARW 2016: Aanbestedingsreglement Werken 2012
  *CPV: Common Procurement Vocabulary
  *c.q.: casu quo
  *RADIO: RijksAcademie voor Digitalisering en Informatisering Overheid
  *PKM: Projectmanagementkwaliteit
  *Ac-ICT: Adviescollege ICT-toetsing
  *ODI: Ontwikkeling, Digitalisering en Innovatie
