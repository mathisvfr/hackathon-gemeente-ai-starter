---
title: Maak een plan voor het omgaan met risico’s - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/0-org-03-toepassen-risicobeheer/index.html
scraped_at: 2025-06-12T10:32:52.420781
---

# Maak een plan voor het omgaan met risico’s - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/0-org-03-toepassen-risicobeheer/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Generatieve AI
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Maak een plan voor het omgaan met risico’s

[]( "Vereiste ID")org-03[](../../../levenscyclus/ "Levencyclus")[Organisatieverantwoordelijkheden](../../../levenscyclus/organisatieverantwoordelijkheden/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Governance](../../../onderwerpen/governance/)

## Maatregel

Pas risicobeheer gestructureerd toe voorafgaand en gedurende de ontwikkeling en gebruik van algoritmes.

## Toelichting

  * Bepaal tijdig, bijvoorbeeld in de ontwerpfase om [wat voor toepassing het gaat](../2-owp-05-soort-algoritme/) (algoritme of AI-systeem) en bepaal welke risicoclassificatie hierbij hoort.
  * Bepaal op basis van de toepassing en de risicoclassificatie, welke aspecten van risicobeheer moeten worden toegepast.
  * Inventariseer tijdig, bijvoorbeeld in de probleemanalayse- of ontwerpfase, bij betrokken experts welke beleidskaders en hulpmiddelen binnen de organisatie moeten worden ingezet om risicobeheer toe te passen.
  * Bepaal op basis van de [levenscyclus van een algoritme of AI-systeem](../0-org-08-beslismoment-levenscyclus/) wanneer welke aspecten van risicobeheer moeten worden toegepast.
  * Maak inzichtelijk op welke niveaus risicobeheer kan en moet worden belegd bij het ontwikkelen en gebruiken van algoritmes.
  * Daarbij gaat het om het identificeren, analyseren, evalueren (afhankelijk van de risicobereidheid), behandelen (risicoreactie, o.a. maatregelen), monitoren & beoordelen en communiceren & rapporteren van risico's.
  * Gedurende de levenscyclus van een algoritme of AI-systemen kunnen nieuwe risico's ontstaan waar mogelijk nieuwe maatregelen voor moeten worden getroffen. Het is van belang dat iteratief wordt gewerkt aan mitigerende maatregelen en dat risicobeheer periodiek wordt toegepast.

Let op! Sommige maatregelen in het Algoritmekader gaan dieper in op het uitvoeren van risicoanalyses.

## Generatieve AI

Bij het gebruik van generatieve AI is het van extra belang dat risico's gedekt worden.

  * Breng de veiligheidsrisico's van generatieve AI-toepassingen systematisch in kaart, bijvoorbeeld door middel van de [OWASP Risk Rating Methodology](https://owasp.org/www-community/OWASP_Risk_Rating_Methodology).
  * Verzeker je ervan dat je door ontwikkeling of gebruik van generatieve AI [niet discrimineert](https://minbzk.github.io/Algoritmekader/onderwerpen/bias-en-non-discriminatie/). [Stel een protocol op voor situaties waar discriminatie toch optreedt](https://minbzk.github.io/Algoritmekader/voldoen-aan-wetten-en-regels/maatregelen/0-org-15-discriminatieprotocol/).
  * Zorg ervoor dat je een eindverantwoordelijke aanstelt op het kruisingsgebied tussen cybersecurity en generatieve AI, en een eindverantwoordelijke voor privacy en generatieve AI. Stel ook een ondersteunende rol aan, bij wie medewerkers terecht kunnen voor vragen over generatieve AI.
  * Maak het mogelijk om [incidenten te rapporteren](https://minbzk.github.io/Algoritmekader/voldoen-aan-wetten-en-regels/vereisten/aia-31-ai-modellen-algemene-doeleinden-systeemrisico-ernstige-incidenten).

## Risico

Risico's worden niet (tijdig) vastgesteld en adequaat geadresseerd en behandeld.

## Bijbehorende vereiste(n)

Bekijk alle vereisten Vereiste
---
[aia-03 - Hoog-risico-AI-systemen zijn voorzien van een risicobeheersysteem](https://minbzk.github.io/Algoritmekader/voldoen-aan-wetten-en-regels/vereisten/aia-03-risicobeheersysteem/)
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Onderzoekskader Algoritmes Auditdienst Rijk, SV.13 ](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)
  * [Toetsingskader Algoritmes Algemene Rekenkamer, 1.03](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [OWASP Risk Rating Methodology](https://owasp.org/www-community/OWASP_Risk_Rating_Methodology)

## Voorbeelden

Nationaal Cyber Security Centrum: Richtlijnen veilig software ontwikkelen

Het Nationaal Cyber Security Centrum van het Ministerie van Justitie en Veiligheid heeft een publicatie over het ontwikkelen van veilige software. Hierin staat beschreven hoe op beleidsmatig niveau beveiligingsrichtlijnen toegepast kunnen worden. Er wordt in Hoofdstuk B.03 'Risicomanagement' een duidelijk beeld geschetst van wat noodzakelijke maatregelen hiervoor zijn.

Hier worden ook verschillende methodes voorgesteld voor de risicoanalyse. Omdat deze publicatie uit 2021 komt is bijvoorbeeld de NEN-ISO/IEC 27005:2011 niet maar van toepassing maar is deze vervangen door de versie uit 2024 ([NEN-ISO/IEC 27005:2024](https://www.nen.nl/nen-en-iso-iec-27005-2024-en-327805)).

Bron: [Beleids- en beheersingsrichtlijnen voor de ontwikkeling van veilige software](https://www.ncsc.nl/documenten/publicaties/2019/mei/01/beleids--en-beheersingsrichtlijnen-voor-de-ontwikkeling-van-veilige-software)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

22 april 2025 14 augustus 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
