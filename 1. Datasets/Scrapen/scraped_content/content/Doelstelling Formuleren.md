---
title: Beschrijf het doel van het algoritme - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/1-pba-02-formuleren-doelstelling/index.html
scraped_at: 2025-06-12T10:33:10.416222
---

# Beschrijf het doel van het algoritme - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/1-pba-02-formuleren-doelstelling/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Beschrijf het doel van het algoritme

[]( "Vereiste ID")pba-02[](../../../levenscyclus/ "Levencyclus")[Probleemanalyse](../../../levenscyclus/probleemanalyse/)[](../../../rollen/ "Rollen")[Projectleider](../../../rollen/projectleider/)[](../../../onderwerpen/ "Onderwerp")[Governance](../../../onderwerpen/governance/)[](../../../onderwerpen/ "Onderwerp")[Transparantie](../../../onderwerpen/transparantie/)

## Maatregel

Het doel en de eventuele subdoelen van het algoritme moeten zo specifiek mogelijk zijn geformuleerd, en waar mogelijk gekwantificeerd. Maak de consequenties van het algoritme specifiek en zorg dat het doel van het algoritme formeel is vastgesteld en vastgelegd.

## Toelichting

  * Het doel van de inzet van een algoritme dient zo concreet en specifiek mogelijk gedefinieerd te worden. Indien er meerdere doelen zijn, is het belangrijk om een zekere rangorde te maken: wat zijn de belangrijkste doelen? En waarom? Welke doelen zijn subdoelen, waarvoor het minder belangrijk is om deze te realiseren?

  * Vertrek vanuit de uitdaging of probleemsituatie, niet vanuit een oplossing ('AI gebruiken omwille van het AI gebruiken').

  * Indien mogelijk, dienen de doelstellingen gekwantificeerd te worden (SMART).

  * Probeer vast te stellen wat de doelpopulatie is, zodat in een later stadium data kan worden gezocht dat [representatief is daarvoor, wat bijdraagt aan de datakwaliteit](../3-dat-01-datakwaliteit/) van een algoritme.

  * Om te zorgen voor voldoende draagvlak voor de beoogde doelen, is het noodzaak om [voldoende belanghebbenden te betrekken](../1-pba-04-betrek-belanghebbenden/). Hierbij kan het ook helpen om burgers te betrekken bij de totstandkoming van de doelstellingen, bijvoorbeeld door middel van een burgerpanel of het betrekken van belangengroepen.

## Risico

Het algoritme dient niet het beoogde doel en onderliggend probleem. Zonder eenduidigheid over het doel is geen sturing op en verantwoording over het algoritme mogelijk. Er is dan een groter risico op fouten en/of verschillen in interpretatie.

Wanneer doelstellingen niet meetbaar zijn gemaakt, is het onmogelijk om achteraf te kwantificeren of de doelstellingen zijn behaald. Doelstellingen zijn in dat geval moeilijk bespreekbaar.

## Bijbehorende vereiste(n)

Bekijk alle vereisten Vereiste
---
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Toetsingskader Algoritmes Algemene Rekenkamer, 1.01, 1.02](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [Impact Assessment Mensenrechten en Algoritmes, 1.2](https://www.rijksoverheid.nl/documenten/rapporten/2021/02/25/impact-assessment-mensenrechten-en-algoritmes)
  * [Onderzoekskader Algoritmes Auditdienst Rijk, SV.3, DM.7](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

Gemeente Arnhem – Parkeercontrole Scanauto

De gemeente Arnhem maakt gebruik van scanautos om te controleren of auto’s op de plek waar ze staan parkeerrecht hebben. Dit wordt gedaan door kentekenherkenning waarna er wordt gecontroleerd of het gescande kenteken in een database met geregistreerde parkeerrechten valt (vergunninghouder of parkeerkaart koper). Als dit niet zo is wordt dit handmatig gecontroleerd. De gemeente heeft verschillende subdoelen gesteld naast het hoofddoel van handhaven. Deze doelen zijn uitgewerkt rondom het meten en dus informatie vergaren. Het gaat hier om betaalbereidheid en parkeerdruk om zo een goed beeld te krijgen van de gemeente.

Bron: [Parkeercontrole scanauto - Gemeente Arnhem](https://algoritmes.overheid.nl/nl/algoritme/parkeercontrole-scanauto-gemeente-arnhem/73165981)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

22 april 2025 4 juli 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
