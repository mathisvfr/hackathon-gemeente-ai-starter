---
title: Nederlandse AI Coalitie en AiNed willen impact vergroten in één AI Coalitie 4 NL - iBestuur
url: https://ibestuur.nl/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/
scraped_at: 2025-06-11T13:13:37.347355
---

# Nederlandse AI Coalitie en AiNed willen impact vergroten in één AI Coalitie 4 NL - iBestuur

Source: https://ibestuur.nl/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/

---

(advertentie)

[ ![iBestuur](https://ibestuur-uploads.storage.googleapis.com/app/uploads/2023/04/logo-ibestuur.svg) ](https://ibestuur.nl)

  * [ Digitalisering en Democratie ](https://ibestuur.nl/thema/digitalisering-en-democratie/)
  * [ Overheid in Transitie ](https://ibestuur.nl/thema/overheid-in-transitie/)
  * [ Markt en Overheid ](https://ibestuur.nl/thema/markt-en-overheid/)
  * [ Data en AI ](https://ibestuur.nl/thema/data-en-ai/)
  * [ Digitale Toekomst EU ](https://ibestuur.nl/thema/digitale-toekomst-eu/)
  * [ Digitale Weerbaarheid ](https://ibestuur.nl/thema/digitale-weerbaarheid/)

[ Data en ai ](https://ibestuur.nl/thema/data-en-ai/)

[ Nieuws ](https://ibestuur.nl/type/nieuws/)

#  Nederlandse AI Coalitie en AiNed willen impact vergroten in één AI Coalitie 4 NL

![](https://ibestuur-uploads.storage.googleapis.com/app/uploads/2025/01/Foto-Willem-Jonker_copyright-Witold-Kepinski.jpg)

Bestuursvoorzitter Willem Jonker: 'Ik hoop dat aan het eind van dit decennium Nederland erin geslaagd is een AI-koploper positie in Europa te bereiken.' | Beeld: Witold Kepinski

__8 januari 2025

__

[ai](https://ibestuur.nl/tags/ai/), [economie](https://ibestuur.nl/tags/economie/), [innovatie](https://ibestuur.nl/tags/innovatie/), [samenwerking](https://ibestuur.nl/tags/samenwerking/)

#### **De Nederlandse AI Coalitie (NL AIC) en AiNed hebben zich per 1 januari verenigd in een organisatie. Met deze bundeling van krachten willen ze werken aan een sterke AI-positie voor Nederland. Om dit te realiseren hebben ze hun ambities voor de komende jaren vastgelegd in een Agenda 2025-2027. ‘Een afzonderlijke AI-coalitie en een afzonderlijk AI-programma leidde tot verwarring, versnippering en inefficiëntie’, zegt bestuursvoorzitter Willem Jonker.**

In de nieuwe organisatie brengen ze het bestaande ecosysteem en de programmateams samen onder aansturing van één bestuur, met Willem Jonker als voorzitter en Klaas Wagenaar als bestuurder ecosysteem. Zo willen ze hun impact vergroten. ‘Als het gaat over AI staat Nederland op een belangrijk punt’, zegt Jonker, ’terwijl de Verenigde Staten, China, maar ook verschillende Europese landen fors investeren in AI, staat Nederland voor de uitdaging zijn concurrentiepositie en innovatiekracht op peil te houden en waar mogelijk te versterken. De toepassing van AI door overheden en bedrijfsleven verloopt te traag, met name in het MKB. Nederland heeft ook moeite (top) talent te behouden en aan te trekken.’

### **Agenda 2025-2027**

De Agenda 2025-2027 van de nieuw gevormde coalitie rust op drie pijlers: het vergroten van ons bereik, het aanpakken van maatschappelijke vraagstukken en het stimuleren van technologische transformatie met AI. ‘De inzet is dat AI niet alleen maatschappelijke transities versnelt – zoals bijvoorbeeld duurzame energie, preventieve gezondheidszorg en versterking van democratische instituties – maar ook economische impact realiseert’, schrijven ze in hun persbericht.

Jonker: ‘We stimuleren innovatie en transitie door initiatieven zoals de recent geselecteerde AiNed InnovatieLabs: het _PROSPER InnovationLab_ , het _Maritime AI InnovationLab_ , _Large Language Models for Logistic Management_ , en het _FlexLab AI InnovatieLab_ , die bedrijven en overheden ondersteunen bij het ontwikkelen van AI-innovaties. Ook werken we aan een solide AI-infrastructuur, zoals High Performance Computing, om grootschalige AI-toepassingen mogelijk te maken. Tenslotte investeren we sterk in talentontwikkeling en AI-vaardigheden. Dit doen we via Learning Communities, zoals de pilots _Responsible AI for Public Safety_ en _Gezond Stedelijk Leven_ , en via AiNed Fellowship Grants.’ Ook zet AIC4NL zich in voor een sterke AI-infrastructuur, waaronder met name een [Nederlandse AI-fabriek](https://ibestuur.nl/artikel/commissie-digitale-zaken-wil-dat-kabinet-zich-hard-maakt-voor-komst-ai-fabriek/).

### **AI-koploper worden**

‘Ik hoop dat aan het eind van dit decennium Nederland erin geslaagd is een AI-koploper positie in Europa te bereiken, zowel economisch als maatschappelijk’, zegt Jonker. Bij dat laatste gaat het om het inzetten van AI door overheden en instituties ter verbetering van het welzijn van de bevolking op terreinen als bestaanszekerheid, gezondheid en onderwijs. Daarbij is een in de maatschappij breed geaccepteerde wijze van toepassen van AI gevonden waarbij onze waarden en normen gewaarborgd zijn. In economische zin hoop ik dat de verantwoorde inzet van AI door Nederlandse bedrijven significant is gegroeid en dat we er daarnaast in geslaagd zijn nieuwe Nederlandse AI-bedrijven te creëren met internationale impact. Vanuit die basis hoop ik dat AI in Nederland tegen het eind van dit decennium een waardevolle bijdrage levert aan het aanpakken van grote maatschappelijke transities. Denk aan duurzame energie, meer preventieve gezondheidszorg en het versterken van onze democratische instituties. Tenslotte hoop ik dat we er dan in geslaagd zijn een uitermate aantrekkelijk AI-ecosysteem in Nederland te creëren waar talent floreert en toe aangetrokken wordt. Want uiteindelijk is ook AI mensenwerk.’

Tot nu toe kende Nederland twee AI-samenwerkingsverbanden, die beide werkten aan het versterken van de ontwikkeling en toepassing van AI in Nederland. AINed is een publiek-privaat meerjarenprogramma dat Nederland in de kopgroep van AI-landen wil brengen. Een deel van AiNed wordt via het Herstel- en Veerkrachtplan van de EU geherfinancierd. Te weten: Fellowship Grants, AI R&D-projecten uit het EU KDT (Key Digital Technologies) programma, ELSA Labs en Learning Communities. Het Nationaal Groeifonds kende het AiNed programma een budget van 204,5 miljoen euro toe. Ook de Nederlandse AI Coalitie is een publiek-privaat samenwerkingsverband dat in 2019 werd opgericht op initiatief van op initiatief van VNO-NCW MKB-Nederland, het ministerie van EZK, TNO, Seedlink, Philips, Ahold Delhaize, IBM, en Topteam dutch digital delta.

**Lees ook:**

  * [Commissie Digitale Zaken wil dat kabinet zich hard maakt voor komst AI-fabriek – iBestuur](https://ibestuur.nl/artikel/commissie-digitale-zaken-wil-dat-kabinet-zich-hard-maakt-voor-komst-ai-fabriek/)
  * [Eerste zeven AI-fabrieken in Europa toegewezen door EuroHPC – iBestuur](https://ibestuur.nl/artikel/eerste-zeven-ai-fabrieken-in-europa-toegewezen-door-eurohpc/)
  * [Data-economie: de echte waarde moet nog blijken – iBestuur](https://ibestuur.nl/artikel/data-economie-de-echte-waarde-moet-nog-blijken/)

  * [ ![](https://ibestuur.nl/app/themes/ibestuur/assets/images/icon-linkedin.png) ](https://www.linkedin.com/shareArticle?mini=true&url=https%3A%2F%2Fibestuur.nl%2Fartikel%2Fnederlandse-ai-coalitie-en-ained-willen-impact-vergroten-in-een-ai-coalitie-4-nl%2F)
  * [ ![](https://ibestuur.nl/app/themes/ibestuur/assets/images/icon-twitter.png) ](https://twitter.com/intent/tweet?url=https%3A%2F%2Fibestuur.nl%2Fartikel%2Fnederlandse-ai-coalitie-en-ained-willen-impact-vergroten-in-een-ai-coalitie-4-nl%2F)
  * [ ![](https://ibestuur.nl/app/themes/ibestuur/assets/images/icon-mail.png) ](mailto:info@example.com?subject=Dit moet je lezen&body=Ik wilde dit artikel met je delen. Lees het hier: https://ibestuur.nl/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/)

![](https://ibestuur-uploads.storage.googleapis.com/app/uploads/2023/04/IMG-20190929-WA0002-150x150.jpg)

Over Heleen Hupkens

Contentmanager iBestuur

[ Lees meer van Heleen Hupkens » ](https://ibestuur.nl/auteur/heleen-hupkens/)

#### Plaats een reactie [Reactie annuleren](/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/#respond)

U moet [ingelogd](https://ibestuur.nl/openid/login/locke?scope=openid profile email&client_id=ibestuur&response_type=code&redirect_uri=https://ibestuur.nl/openid/check/locke&redirect_after_auth_path=/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/) zijn om een reactie te kunnen plaatsen.
[Registreren](https://mijn.ibestuur.nl/signup) [Inloggen](https://ibestuur.nl/openid/login/locke?scope=openid profile email&client_id=ibestuur&response_type=code&redirect_uri=https://ibestuur.nl/openid/check/locke&redirect_after_auth_path=/artikel/nederlandse-ai-coalitie-en-ained-willen-impact-vergroten-in-een-ai-coalitie-4-nl/)

####  Lees ook

Markt en Overheid  |  Nieuws

[ Deens ministerie van Digitalisering wil gebruik Microsoft uitfaseren ](https://ibestuur.nl/artikel/deens-ministerie-van-digitalisering-wil-gebruik-microsoft-uitfaseren/)

Digitale Weerbaarheid  |  Nieuws

[ Overheden roepen minister op om NDS snel te lanceren ](https://ibestuur.nl/artikel/overheden-roepen-minister-op-om-nds-snel-te-lanceren/)

Markt en Overheid  |  Nieuws

[ Rijk heeft geen exact inzicht in Microsoft-licentiekosten ](https://ibestuur.nl/artikel/rijk-heeft-geen-exact-inzicht-in-microsoft-licentiekosten/)

(advertentie)

  * iBestuur artikelen

    * [ Nieuws ](/type/nieuws/)
    * [ Blogs ](/type/weblog/)
    * [ Podium ](/type/podium/)
    * [ Artikelen ](/type/artikelen/)
    * [ Persberichten ](/type/persberichten/)
    * [ Praktijk ](/type/praktijk/)
    * [ Personalia ](/type/personalia/)
  * Service & Contact

    * [ Contact ](https://ibestuur.nl/contact/)
    * [ Algemene Voorwaarden ](https://ibestuur.nl/algemene-voorwaarden/)
    * [ Klantenservice ](https://ibestuur.nl/klantenservice/)
    * [ Abonnement ](http://mijn.ibestuur.nl/signup)
    * [ Adverteren ](https://ibestuur.nl/adverteren/)
    * [ Colofon ](https://ibestuur.nl/colofon/)
    * [ Nieuwsbrief ](https://ibestuur.nl/nieuwsbrief/)

[ ![iBestuur](https://ibestuur-uploads.storage.googleapis.com/app/uploads/2023/04/logo-ibestuur-diap.svg) ](https://ibestuur.nl)

Een onderdeel van

[ ![iBestuur](https://ibestuur-uploads.storage.googleapis.com/app/uploads/2023/04/Sijthoff_BasisLogo_white.svg) ](https://ibestuur.nl)

[ ![](https://ibestuur.nl/app/themes/ibestuur/assets/images/icon-linkedin.svg) ](https://www.linkedin.com/company/18358416/admin/feed/posts/) [ ![](https://ibestuur.nl/app/themes/ibestuur/assets/images/icon-x.svg) ](https://twitter.com/iBestuur)
  *BES: Bonaire, Sint Eustatius en Sint Maarten
  *o.a.: onder andere
  *ARW 2016: Aanbestedingsreglement Werken 2012
  *CPV: Common Procurement Vocabulary
  *c.q.: casu quo
  *RADIO: RijksAcademie voor Digitalisering en Informatisering Overheid
  *PKM: Projectmanagementkwaliteit
  *Ac-ICT: Adviescollege ICT-toetsing
  *ODI: Ontwikkeling, Digitalisering en Innovatie
