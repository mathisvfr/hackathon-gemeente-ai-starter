---
title: Overleg regelmatig met belanghebbenden - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/1-pba-04-betrek-belanghebbenden/index.html
scraped_at: 2025-06-12T10:33:12.824187
---

# Overleg regelmatig met belanghebbenden - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/1-pba-04-betrek-belanghebbenden/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Overleg regelmatig met belanghebbenden

[]( "Vereiste ID")pba-04[](../../../levenscyclus/ "Levencyclus")[Probleemanalyse](../../../levenscyclus/probleemanalyse/)[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Implementatie](../../../levenscyclus/implementatie/)[](../../../rollen/ "Rollen")[Projectleider](../../../rollen/projectleider/)[](../../../onderwerpen/ "Onderwerp")[Governance](../../../onderwerpen/governance/)[](../../../onderwerpen/ "Onderwerp")[Fundamentele rechten](../../../onderwerpen/fundamentele-rechten/)

## Maatregel

Breng in kaart welke belanghebbenden er zijn en betrek hen op verschillende momenten in de levenscyclus.

## Toelichting

Het betrekken van belanghebbenden is van belang in bijna alle fasen van de levenscyclus. Belanghebbenden zijn onder meer eindgebruikers, mensen en rechtspersonen die door het algoritme geraakt kunnen worden en vertegenwoordigende organisaties.

In de fase van de probleemanalyse is het allereerst van belang in kaart te brengen welke stakeholders er zijn. Wie gaan bijvoorbeeld werken met het algoritme (eindgebruikers)? En welke demografieën worden geraakt door een algoritme? Bij wie liggen de voordelen en bij wie liggen de nadelen? Ga in gesprek met deze belanghebbenden - al dan niet vertegenwoordigd door belangenorganisaties zoals burgerrechtenorganisaties - over het te ontwerpen algoritme en de context waarin het gebruikt wordt. Zij kunnen waardevolle inzichten en wensen delen, wat kan bijdragen aan een betere werking van het algoritme.

Enkele voorbeelden hierbij zijn:

  * Het betrekken van burgers bij het ontwerpen van een algoritme in de ontwerpfase.
  * Het bespreken welke definitie en metriek van _fairness_ past bij de context met de proceseigenaar en een ethicus.
  * Het betrekken van domeinexperts in de fase van dataverkenning en datapreparatie, om zo in kaart te brengen wat de data features betekenen en waar zij vandaan komen.
  * Het betrekken van eindgebruikers bij het ontwikkelen en het implementeren van het algoritme.
  * Het betrekken van belanghebbenden bij het monitoren en evalueren van het algoritme.

## Risico

Het niet betrekken van belanghebbenden bij de ontwikkeling en het gebruik van algoritmes kan ertoe leiden dat belangrijke inzichten of perspectieven niet worden verwerkt en het algoritme onjuist gaat functioneren.

## Bijbehorende vereiste(n)

Bekijk alle vereisten Vereiste
---
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Toetsingskader Algemene Rekenkamer 2.12](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [Ethics Guidelines for Trustworthy AI](https://digital-strategy.ec.europa.eu/en/library/ethics-guidelines-trustworthy-ai)
  * [Onderzoekskader Algoritmes Auditdienst Rijk, SV.10](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)
  * [Framework for Meaningful Engagement](../../hulpmiddelen/framework-meaningful-engagement/)

## Voorbeelden

Sociale verzekeringsbank - Stakeholder analyse instrument

De Sociale Verzekeringsbank (SVB) heeft een Ethisch Matrix ontwikkelt waarin gezocht kan worden naar de directe en indirecte stakeholders. Hierbij word gekeken naar de directe en indirecte belangen die geraakt kunnen worden en mogelijke effecten hiervan. Er zijn sessies georganiseerd om te bespreken wat de effecten zijn en welke afwegingen hierin gemaakt dienen te worden om op die manier de behoeften van een project samen te stellen.

Bron: [Algoritmes afwegen](https://www.rathenau.nl/nl/digitalisering/algoritmes-afwegen) Matrix methode: [Ethische matrix](https://husite.nl/open-ict/sdgs-bij-open-ict/sdg-toolbox/ethische-matrix/)

Gemeente Amsterdam - Amsterdamse Visie op AI

Gemeente Amsterdam heeft een visie op AI ontwikkelt in samenspraak met inwoners. Hierbij hebben ze het belang van de mens centraal gesteld om zo de maatschappelijke toegevoegde waarde te waarborgen. Dit is in samenspraak met onder andere inwoners, bedrijven en kennisinstellingen gedaan om zo het menselijke aspect op een verantwoordelijke manier te implementeren. Bron: [Amsterdamse Visie op AI - Innovatie](https://www.amsterdam.nl/innovatie/amsterdamse-visie-ai)

Algemene methoden

Er zijn veel verschillende methoden om belanghebbenden te betrekken. Zo kan je bijvoorbeeld werken met persona’s of ‘empathy maps’ maken. Ook kan je focusgroepen houden. Denk dan bijvoorbeeld aan een burgerpanel.

Andere methoden zijn: Methodologie van Waag, Civic AI lab, Stakeholder escalation ladder.

Heb je een voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

10 april 2025 23 mei 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
