---
title: Inventariseer welke grondrechten het algoritme kan schenden en maak een belangenafweging - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-07-afwegen-grondrechten/index.html
scraped_at: 2025-06-12T10:33:23.572578
---

# Inventariseer welke grondrechten het algoritme kan schenden en maak een belangenafweging - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-07-afwegen-grondrechten/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Inventariseer welke grondrechten het algoritme kan schenden en maak een belangenafweging

[]( "Vereiste ID")owp-07[](../../../levenscyclus/ "Levencyclus")[Probleemanalyse](../../../levenscyclus/probleemanalyse/)[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Verificatie en validatie](../../../levenscyclus/verificatie-en-validatie/)[](../../../levenscyclus/ "Levencyclus")[Monitoring en beheer](../../../levenscyclus/monitoring-en-beheer/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Fundamentele rechten](../../../onderwerpen/fundamentele-rechten/)

## Maatregel

Identificeer welke grondrechten geraakt worden door het in te zetten algoritme en maak een afweging of dit aanvaardbaar is.

## Toelichting

Een algoritme kan invloed hebben op grondrechten. Op een aantal grondrechten kan een algoritme sneller invloed hebben, zoals recht op [persoonsgegevensbescherming](../../../onderwerpen/privacy-en-gegevensbescherming/), recht op behoorlijk bestuur en recht op [gelijke behandeling](../../../onderwerpen/bias-en-non-discriminatie/). Deze veelvoorkomende grondrechten krijgen op andere plekken in het Algoritmekader specifieke aandacht. Er zijn echter ook grondrechten die bij minder algoritmes relevant zijn, maar desalniettemin in die gevallen zeer invloedrijk kunnen zijn. Het is van belang uiteindelijk een totale afweging te maken van alle grondrechten die (mogelijk) geraakt worden ten opzichte van de voordelen van het in te zetten algoritme. Een voorbeeld van een grondrecht dat minder snel geraakt wordt is bijvoorbeeld een algoritme om hate speech te kunnen detecteren. Zo'n algoritme zal van invloed kunnen zijn op de vrijheid van meningsuiting en het recht op informatie.

Doorloop in lijn met deel 4 van het [Impact Assessment Mensenrechten en Algoritmes](../../hulpmiddelen/IAMA/) de volgende stappen:

  1. Breng in kaart welke grondrechten geraakt kunnen worden door de inzet van het algoritme. Hiervoor kan [bijlage 1 uit het Impact Assessment Mensenrechten en Algoritmes](../../hulpmiddelen/IAMA/) gebruikt worden.
  2. Als dat het geval is, is het allereerst van belang om te controleren of hiervoor specifieke wetgeving is waar de inzet van het algoritme aan moet voldoen.
  3. Bepaal hoe zwaar de geindentificeerde grondrechten worden geraakt door het beoogde algoritme.
  4. Bepaal hoe [doeltreffend/effectief](../5-ver-01-functioneren-in-lijn-met-doeleinden/) het algoritme in de praktijk is.
  5. Bepaal of de inzet van het algoritme noodzakelijk is om het [beoogde doel](../1-pba-02-formuleren-doelstelling/) te bereiken. Zijn er alternatieven? Of zijn er mitigerende maatregelen die genomen kunnen worden waardoor grondrechten niet of minder worden geraakt en eventuele nadelige gevolgen verzacht kunnen worden?
  6. Gegeven alle voorgaande stappen, bepaal of de inzet van het algoritme proportioneel is om het [beoogde doel](../1-pba-02-formuleren-doelstelling/) te bereiken. Wegen de voordelen op tegen de nadelen?

Het is van belang voldoende [belanghebbenden te betrekken](../1-pba-04-betrek-belanghebbenden/) bij het doorlopen van deze stappen om te zorgen dat alle eventueel nadelige aspecten van het in te zetten algoritme worden meegenomen. Documenteer de te doorlopen stappen en leg de keuzes en afwegingen goed vast.

Opmerking

Zoals vermeld in de [vereiste voor beoordeling van gevolgen voor grondrechten uit de AI-verordening](../../vereisten/aia-27-beoordelen-gevolgen-grondrechten/) moeten sommige hoog-risico AI-systemen een beoordeling doen van de gevolgen voor grondrechten. Het is nog niet bekend welke vorm dit precies moet hebben.

## Risico

Het risico is dat er grondrechten, anders dan die expliciet beschermd zijn in andere maatregelen en vereisten, aangetast worden.

## Bijbehorende vereiste(n)

Bekijk alle vereisten Vereiste
---
[grw-01 - Algoritmes schenden geen grondrechten of mensenrechten](https://minbzk.github.io/Algoritmekader/voldoen-aan-wetten-en-regels/vereisten/grw-01-fundamentele-rechten/)
[aia-27 - Hoog-risico-AI-systemen voor publieke taken worden beoordeeld op gevolgen voor grondrechten](https://minbzk.github.io/Algoritmekader/voldoen-aan-wetten-en-regels/vereisten/aia-27-beoordelen-gevolgen-grondrechten/)

## Bronnen

  * [Impact Assessment Mensenrechten en Algoritmes, deel 4](../../hulpmiddelen/IAMA/)
  * [Onderzoekskader Algoritmes Auditdienst Rijk, SV.4](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

Gemeente Rotterdam – Evaluatierapport governance algoritmetoepassingen

De gemeente Rotterdam maakt gebruik van het Impact Assessment Mensenrechten en Algoritmes (IAMA) na controle op hoog-risico aan de hand van de Algorithm Risk Assesment (ARA). Rotterdam gebruikt hiermee de ARA als een ‘pre-IAMA’ om daarna (waar nodig) het IAMA verder uit te werken. Zij geven aan dat het IAMA veel toegevoegde waarde heeft, zo helpt het onder andere ontwikkelaars met het onderbouwen van problemen binnen een algoritme.

Bron: [Werken aan verantwoorde algoritmisering](https://rotterdamraad.bestuurlijkeinformatie.nl/Reports/Document/d9d3ccf6-d3da-40cc-bf95-44633d081a19?documentId=73807119-e0b5-45d1-b949-0f4725a537f4)

Diverse organisaties - IAMA in Actie

In 2023 en 2024 zijn door Universiteit Utrecht (UU) en het [Rijks ICT Gilde (RIG)](https://www.rijksorganisatieodi.nl/rijks-ict-gilde) een aantal IAMA-trajecten begeleid bij overheidsorganisaties. Hierbij zijn verschillende sessies geweest per organisatie om alle gedeelten van het IAMA te beantwoorden met behulp van de expertise van de UU- of RIG-begeleiders. In het rapport [IAMA in Actie](https://www.rijksoverheid.nl/documenten/rapporten/2024/06/20/iama-in-actie-lessons-learned-van-15-iama-trajecten-bij-nederlandse-overheidsorganisaties) worden de bevindingen van deze IAMA-pilots uitgebreid toegelicht.

Heb je een voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

10 april 2025 26 september 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
