---
title: Beschrijf voor welk doel het algoritme persoonsgegevens gebruikt en waarom dit mag - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-03-doel-verwerken-persoonsgegevens/index.html
scraped_at: 2025-06-12T10:33:18.775668
---

# Beschrijf voor welk doel het algoritme persoonsgegevens gebruikt en waarom dit mag - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-03-doel-verwerken-persoonsgegevens/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Beschrijf voor welk doel het algoritme persoonsgegevens gebruikt en waarom dit mag

[]( "Vereiste ID")owp-03[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Dataverkenning en datapreparatie](../../../levenscyclus/dataverkenning-en-datapreparatie/)[](../../../levenscyclus/ "Levencyclus")[Ontwikkelen](../../../levenscyclus/ontwikkelen/)[](../../../levenscyclus/ "Levencyclus")[Verificatie en validatie](../../../levenscyclus/verificatie-en-validatie/)[](../../../levenscyclus/ "Levencyclus")[Implementatie](../../../levenscyclus/implementatie/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Jurist](../../../rollen/jurist/)[](../../../onderwerpen/ "Onderwerp")[Privacy en gegevensbescherming](../../../onderwerpen/privacy-en-gegevensbescherming/)

## Maatregel

Het doel voor het verwerken van persoonsgegevens met een algoritme is welbepaald en omschreven.

## Toelichting

Persoonsgegevens mogen alleen worden verwerkt voor een ‘welbepaald, uitdrukkelijk omschreven en gerechtvaardigd’ doel. De wettelijke grondslag voor de verwerking van de persoonsgegevens moet zijn beschreven.

De verwerking van persoonsgevens voor het ontwikkelen en gebruiken van een algoritme moet verenigbaar zijn met het oorspronkelijke verwerkingsdoel (doelbinding). Eventuele verdere (subsidiaire) verwerkingen, zoals het verwerken van persoonsgegevens voor een onderzoek naar onbewuste vooringenomenheid, moeten uitdrukkelijk worden omschreven.

Stel een overzicht op waarin is beschreven welke persoonsgegevens mogen worden verwerkt. Bij de persoonsgegevens is aangegeven om wat voor categorie persoonsgegevens het gaat. Per kenmerk is toegelicht waarom deze noodzakelijk is om te verwerken voor het ontwikkelen en gebruiken van het algoritme. Het principe van dataminimalisatie is toegepast, wat betekent dat een keuze is gemaakt of een persoonsgegevens al dan niet strikt noodzakelijk is om het doel te bereiken of dat verwerking ervan achterwege kan blijven.

Voor [het beschermen van deze persoonsgegevens](../3-dat-04-pseudonimiseren-anonimiseren/) wordt per kenmerk aangegeven op welke manier deze kan worden beschermd. Denk hierbij aan het anonimiseren, pseudonomiseren en aggregeren van de persoonsgegevens.

Gebruik een [DPIA](../../hulpmiddelen/DPIA/) om bovenstaande zaken te beschrijven.

## Risico

Als het doel voor het verwerken van persoonsgegevens onvoldoende is omschreven en onderbouwd, ontstaat het risico dat onrechtmatig persoonsgegevens worden verwerkt en een inbreuk wordt gemaakt op privacyrechten van betrokkenen.

## Bijbehorende vereiste(n)

Bekijk alle vereisten Vereiste
---
[avg-01 - Persoonsgegevens worden op een rechtmatige manier verwerkt](https://minbzk.github.io/Algoritmekader/voldoen-aan-wetten-en-regels/vereisten/avg-01-persoonsgegevens-worden-rechtmatig-verwerkt/)
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Toetsingskader Algoritmes Algemene Rekenkamer, 3.01, 3.05](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [Onderzoekskader Algoritmes Auditdienst Rijk, PRI.4](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)
  * [Onderzoekskader Algoritmes Auditdienst Rijk, PRI.7](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

Stichting Inlichtingenbureau: Signaal Kostendelers

Stichting Inlichtingenbureau (IB) maakt gebruik van het algoritme ‘signaal kostendelers’ dat aangeeft wanneer er iets is veranderd dat de hoogte van de bijstandsuitkering kan beïnvloeden. Het IB krijgt informatie over wie in het huishouden woont om zo veranderingen op de kostendelersnorm door te kunnen geven aan gemeenten. Bij dit algoritme wordt onder andere gebruik gemaakt van het BSN en studie-informatie. Deze informatie is noodzakelijk om veranderingen te kunnen controleren van huishoudens. Het verwerken van deze persoonsgegevens is toegestaan onder (onder andere) ‘Wet structuur uitvoeringsorganisatie werk en inkomen’ artikel 63 en ‘Participatiewet’ artikel 64 en artikel 68. Het verwerken van deze gegevens is dus noodzakelijk voor het IB om haar functie te kunnen uitvoeren. Dit zal per organisatie verschillen maar soortgelijke wettelijke grondslag kan dus als uitgangspunt genomen worden voor controle binnen de eigen organisatie.

Bron: [Signaal Kostendelers - Stichting Inlichtingenbureau](https://algoritmes.overheid.nl/nl/algoritme/signaal-kostendelers-stichting-inlichtingenbureau/43858196#verantwoordGebruik)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

14 februari 2025 14 augustus 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
