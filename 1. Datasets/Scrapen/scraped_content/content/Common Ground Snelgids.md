---
title: Vng Nl 2022 03 Common Ground In 3 Minuten Pdf
url: https://vng.nl/sites/default/files/2022-03/Common-Ground-in-3-minuten.pdf
converted_at: 2025-06-11T13:27:53.410685
source_type: PDF
---

# Vng Nl 2022 03 Common Ground In 3 Minuten Pdf

Source: https://vng.nl/sites/default/files/2022-03/Common-Ground-in-3-minuten.pdf

---

## Page 1

Wat is de rol van
marktpartijen?
Marktpartijen zijn vanuit het Groeipact Common
Ground actief betrokken bij de ontwikkeling
en het gebruik van oplossingen. De VNG voert
de regie over de ontwikkeling van oplossingen
zonder daarbij de markt te verstoren. Bijvoorbeeld
door standaard-inkoopteksten aan gemeenten
beschikbaar te stellen waarmee ze marktpartijen
opdracht kunnen geven om oplossingen te
ontwikkelen die Common Ground-proof zijn.
Daarnaast worden marktpartijen gestimuleerd om
te (her)investeren in het Common Ground-proof
maken van bestaande applicaties. Samen met
marktpartijen onderzoekt de VNG de overgang
naar Common Ground.
Wanneer zijn welke
oplossingen beschikbaar?
Ter ondersteuning van de transitie ontwikkelen
we een Routekaart waarmee we gemeenten een
actueel overzicht bieden in het moment waarop
welke oplossingen en componenten worden
gemaakt. Per oplossing wordt daarin aangegeven
wanneer welke (delen van) opgaven worden
aangepakt, welke gemeenten daaraan bijdragen
en wanneer welke besluiten worden genomen.
Welke rol kan mijn
gemeente daarbij spelen?
We maken onderscheid tussen de initiële
ontwikkelfase – waarin coalitiepartners een
oplossing ontwikkelen – en de daaropvolgende
opschalingsfase, waarin de oplossing door meer
gemeenten in gebruik wordt genomen. Aan de
hand van de Routekaart kunnen gemeenten per
opgave bepalen of ze coalitiepartner of eerste
gebruiker willen zijn, en hoe zich dit verhoudt tot
de gemeentelijke inzet van mensen en middelen
binnen het tijdspad. We streven ernaar om de
Routekaart vanaf het derde kwartaal 2020 in
gebruik te nemen.
Hoe wordt mijn gemeente
Common Ground-proof?
Om de overgang naar Common Ground te
ondersteunen, ontwikkelen we een catalogus
waarmee gemeenten specifiek inzicht krijgen in
de momenten waarop zij lokaal gebruik kunnen
maken van Common Ground- componenten,
zonder onnodige frictiekosten te veroorzaken.
Hierin kunnen gemeenten hun eigen systemen
en applicaties met de bijbehorende einddata van
contracten invoeren, waardoor ze lokaal inzicht
krijgen op welk moment ze op Common Ground-
oplossingen kunnen over- stappen. Bijkomend
voordeel hiervan is dat dit direct inzicht oplevert
in de dubbele, of niet gebruikte systemen en
applicaties die kunnen worden afgeschaft.
De daaruit voortkomende kostenbesparing is
vervolgens te gebruiken als investering in de
Common Ground-oplossingen.
Common Ground in 3 minuten
De kracht van beweging
  commonground.nl
Wat is Common Ground?
Common Ground is de informatiekundige visie
waarmee gemeenten collectief de informatie-
voorziening eenvoudiger, flexibeler en slimmer
gaan inrichten. Dit zijn belangrijke randvoor-
waarden bij het snel en flexibel realiseren van
diverse maatschappelijke opgaven – zoals de
uitvoering van het klimaatakkoord, het verbeteren
van het financiële overzicht in de zorg, en het hand-
haven van de openbare orde. Met Common Ground
wordt het mogelijk om mensgerichte, regelarme
en transparante dienstverlening aan te bieden.
Welk probleem lossen we op?
De huidige manier van digitaal gegevens
uitwisselen verloopt traag, is kostbaar en fout-
gevoelig. Het is noodzakelijk om de gemeentelijke
ICT te vernieuwen, om aldus te kunnen voldoen
aan de privacywetgeving en een slimmere omgang
met data.
Wat is de opgave?
Het realiseren van Common Ground vergt een
transitie, die pas is voltooid als de gegevens in alle
relevante informatiesystemen worden gescheiden
van de applicaties en processen waarin ze worden
gebruikt, om vervolgens vanuit één bron voor
de verschillende ICT-oplossingen beschikbaar te
komen. Dat klinkt logisch, maar die scheiding is er
momenteel nauwelijks.
Waar staan we nu?
De afgelopen jaren hebben we de visie vastgesteld,
een innovatie-aanpak uitgewerkt en enkele compo-
nenten ontwikkeld. Nu moeten we aantonen dat
Common Ground in de praktijk werkt, en vaststellen
wat er nodig is om deze oplossingen in het hele
land te kunnen gebruiken. Daarom realiseren we in
2020 twee oplossingen (Registratie Vakantieverhuur
en het Huishoud-boekje) die in 2021 moeten
werken en voor alle gemeenten beschikbaar zullen
zijn om in de uitvoeringspraktijk te gebruiken.
De ontwikkeling van deze twee testcases wordt
gefinancierd door de deelnemende gemeenten en
gedeeltelijk vanuit het Fonds GGU.

---

*This document was automatically converted from PDF. Some formatting may have been lost in the conversion process.*
