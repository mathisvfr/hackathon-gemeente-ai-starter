---
title: Bepaal welke documenten voor hoe lang gearchiveerd moeten worden - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-09-archiveren-documenten/index.html
scraped_at: 2025-06-12T10:33:26.228256
---

# Bepaal welke documenten voor hoe lang gearchiveerd moeten worden - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-09-archiveren-documenten/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Bepaal welke documenten voor hoe lang gearchiveerd moeten worden

[]( "Vereiste ID")owp-09[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Ontwikkelen](../../../levenscyclus/ontwikkelen/)[](../../../rollen/ "Rollen")[Ontwikkelaar](../../../rollen/ontwikkelaar/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Jurist](../../../rollen/jurist/)[](../../../onderwerpen/ "Onderwerp")[Transparantie](../../../onderwerpen/transparantie/)

## Maatregel

Stel vast welke documenten, (samengesteld geheel van) data, informatie van of in het algoritme gelden als "archiefbescheiden" in de zin van [artikel 1c Archiefwet](https://wetten.overheid.nl/jci1.3:c:BWBR0007376&hoofdstuk=I&artikel=1&z=2024-06-19&g=2024-06-19) en documenteer daarvan een overzicht, bij voorkeur vastgesteld door een daartoe bevoegde. Bepaal de bijbehorende bewaartermijnen vast voor de archiefbescheiden.

## Toelichting

  * Bij archiefbescheiden kan worden gedacht aan de broncode, trainings- en testdata, (technische) documentatie en de output.
  * Deze archiefbescheiden moeten voor een bepaalde tijd worden bewaard (de bewaartermijn).
  * Overleg hierover met de verantwoordelijke binnen de organisatie voor het toepassen van de Archiefwet.
  * Het is mogelijk dat de selectielijsten nog niet duiden welke informatie of data, specifiek bij de toepassing van algoritmes, moet worden toegepast en hier dus ook nog geen termijnen bij zijn gekoppeld.
  * Stel vast of beperkingen aan openbaarheid van de archiefbescheiden moeten worden gesteld. Er zijn gevallen waarbij het openbaren van archiefbescheiden is uitgesloten. Stem in het begin van het proces (pro-actief) met de opdrachtgever af wat de wenselijkheid is t.a.v. transparantie en openheid (uitgangspunt zou 'open, tenzij' moeten zijn).
  * Stel vast hoe de archiefbescheiden op een duurzame wijze toegankelijk kunnen worden gemaakt. Het moet mogelijk zijn dat de archiefbescheiden daadwerkelijk overhandigd kunnen worden aan betrokken partijen. Denk hierbij aan burger, onderneming, toezichthouder of rechter. Duurzaam betekent hier met behoud van functie en kwaliteit voor langere tijd. Onderzoek welke voorziening hiervoor beschikbaar is binnen de organisatie.

Tip

Formeer hierbij een multi-discipinaire groep (bestaande uit bijvoorbeeld een inkoper, ontwikkelaar, data scientist, proceseigenaar en archiefdeskundige) om deze maatregel toe te passen.

## Risico

Bij het niet vaststellen van de archeifbescheiden loop je als organisatie het risico dat je niet voldoet aan de archiefwet, en dat informatie moeilijk te traceren is.

## Bijbehorende vereiste(n)

Bekijk alle vereisten Vereiste
---
[arc-01 - Informatie over algoritmes wordt in goede, geordende en toegankelijke staat gebracht, bewaard en vernietigd wanneer nodig](https://minbzk.github.io/Algoritmekader/voldoen-aan-wetten-en-regels/vereisten/arc-01-archiefwet/)
[aia-12 - Documentatie over hoog-risico-AI-systemen wordt 10 jaar bewaard door de aanbieder](https://minbzk.github.io/Algoritmekader/voldoen-aan-wetten-en-regels/vereisten/aia-12-bewaartermijn-voor-documentatie/)

## Bronnen

  * [Rekenen en rekenschap, essay over algoritmes en de Archiefwet, Inspectie Overheidsinformatie en Erfgoed](https://www.inspectie-oe.nl/publicaties/publicatie/2021/01/21/rekenen-en-rekenschap)
  * [Toetsingskader Algemene Rekenkamer 4.06](https://www.rekenkamer.nl/onderwerpen/algoritmes-digitaal-toetsingskader)
  * [Onderzoekskader Auditdienst Rijk, DM.13](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

10 april 2025 31 oktober 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
