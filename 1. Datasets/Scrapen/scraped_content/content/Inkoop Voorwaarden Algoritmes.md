---
title: Inkoopvoorwaarden - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/hulpmiddelen/inkoopvoorwaarden/index.html
scraped_at: 2025-06-12T10:32:42.843558
---

# Inkoopvoorwaarden - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/hulpmiddelen/inkoopvoorwaarden/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Hulpmiddel
    * Europese Commissie
    * Gemeente Amsterdam
    * AI-module bij ARBIT-2022
  * Relevantie
  * Generatieve AI
  * Bijbehorende vereisten
  * Bijbehorende maatregelen
  * Bronnen
  * Voorbeeld

  1. [ Voldoen aan wetten en regels  ](../../)
  2. [ Hulpmiddelen  ](../)

# Inkoopvoorwaarden

[](../../../levenscyclus/ "Levencyclus")[Probleemanalyse](../../../levenscyclus/probleemanalyse/)[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../rollen/ "Rollen")[Jurist](../../../rollen/jurist/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Publieke inkoop](../../../onderwerpen/publieke-inkoop/)

## Hulpmiddel

Voorbeelden of templates van inkoopvoorwaarden (ook wel modelcontractbepalingen genoemd) helpen om een contract op te stellen dat een organisatie in staat stelt veilige en verantwoorde algoritmen of AI-systemen in te kopen. Organisaties kunnen deze voorwaarden of bepalingen opnemen wanneer zij een contract afsluiten met een leverancier van een algoritme of algoritmisch systeem. Zij kunnen dan bijvoorbeeld beperkingen opnemen om onaanvaardbare risico's van AI te vermijden, of bepaalde voorwaarden waaraan een algoritme juist moet voldoen. Ook kunnen zij bepaalde [voorwaarden op basis van de vereisten in het Algoritmekader](../../maatregelen/2-owp-16-vereisten-onderdeel-algemene-inkoopvoorwaarden-en-contractovereenkomst/) opnemen.

### Europese Commissie

De Europese Commissie biedt [Europese modelcontractbepalingen voor laag- en hoog-risico-AI](https://public-buyers-community.ec.europa.eu/communities/procurement-ai/resources/updated-eu-ai-model-contractual-clauses). Hiermee kunnen aanbestedende organisaties specifieke clausules opnemen in hun overeenkomst. Op deze manier maken zij afspraken die in lijn zijn met de Europese AI-verordening.

### Gemeente Amsterdam

De Europese modelcontractbepalingen voor AI zijn gebaseerd op onder andere de modelbepalingen die de Gemeente Amsterdam eerder opstelde. Deze dienen als voorbeeld voor andere gemeenten die algoritmische toepassingen willen inkopen.

### AI-module bij ARBIT-2022

De AI-module bij de [ARBIT](https://www.pianoo.nl/nl/regelgeving/voorwaarden/rijksoverheid/algemene-rijksinkoopvoorwaarden-bij-it-overeenkomsten-arbit) (Algemene Rijksinkoopvoorwaarden bij IT‑overeenkomsten) is gebaseerd op de Europese modelcontractbepalingen voor AI. Via een verwijzing in de gebruikte modelovereenkomst kan de AI-module onderdeel uitmaken van een onder de ARBIT te sluiten overeenkomst.

De ARBIT zijn bedoeld voor kleine en middelgrote IT-inkopen door de overheid.

## Relevantie

Steeds meer organisaties kopen algoritmische toepassingen in die veel impact hebben op gebruikers of beslissingen. Het is daarom van belang dat aanbestedende overheidsorganisaties afspraken maken met leveranciers, zodat zij transparant zijn over de werking van de algoritmische toepassing en dit op een veilige en verantwoorde manier gebruiken. Verschillende organisaties stellen daarom (voorbeeld)contractvoorwaarden voor het inkopen van AI-systemen beschikbaar. Denk aan de Europese Commissie en de Gemeente Amsterdam.

## Generatieve AI

Let bij het inkopen van generatieve AI specifiek op de volgende zaken.

  * Verken mogelijkheden van lokale of Europese dienstverleners van generatieve AI. Deze voldoen vaak eerder aan onze (Europese) veiligheidsstandaarden dan niet-Europese dienstverleners. Dit voorkomt ook _vendor lock-in_ , i.e. dat je vastzit aan een aanbieder omdat de kosten van wisselen te hoog zijn.
  * Niet alle taalmodellen kunnen even goed omgaan met de Nederlandse taal. Europese initiatieven, zoals [EuroLLM](https://sites.google.com/view/eurollm/home) en [OpenGPT-X Teuken-modellen](https://www.iais.fraunhofer.de/en/business-areas/speech-technologies/conversational-ai/opengpt-x.html), besteden extra aandacht aan Europese talen.
  * Maak afspraken over de toegang tot en het gebruik, de opslag en logging van gegevens. Doe dit vanuit de datastrategie van je organisatie. Zorg ervoor dat de leverancier de dienst actief monitort op dit gebied en zorg voor controle over eigen data.
  * Maak waar mogelijk gebruik van een open-sourceapplicatie of -model. Let wel op dat deze transparantie niet ten koste mag gaan van de veiligheid van deze modellen.
  * Verken de mogelijkheden van _offline_ en _on-premise_ generatieve AI-modellen. Deze zijn in principe niet met het internet verbonden. Hierdoor blijft de inzet en data binnen de organisatie. Let wel op dat hiervoor aanzienlijke investeringen nodig zijn, onder meer vanwege de benodigde hardware.
  * Zet datadeling voor externe optimalisatie van het model uit. Hiermee voorkom je onder andere dat persoonsgegevens worden gedeeld om het model te trainen.
  * Houd rekening met de capaciteiten van verschillende _Foundation Models_. De [Holistic Foundation of Language Models](https://crfm.stanford.edu/helm/classic/latest/) van het Stanford Center for Research on Foundation and Media (CRFM) biedt een goede vergelijking van modellen op verschillende criteria.

## Bijbehorende vereisten

Geen vereisten beschikbaar voor deze maatregel.

## Bijbehorende maatregelen

Maatregel
---
[dat-08 - Zorg dat je controle of eigenaarschap hebt over de data](https://minbzk.github.io/Algoritmekader/voldoen-aan-wetten-en-regels/maatregelen/3-dat-08-eigenaarschap-data/)
[owp-16 - Maak vereisten voor algoritmes onderdeel van algemene inkoopvoorwaarden en de contractovereenkomst](https://minbzk.github.io/Algoritmekader/voldoen-aan-wetten-en-regels/maatregelen/2-owp-16-vereisten-onderdeel-algemene-inkoopvoorwaarden-en-contractovereenkomst/)
[owp-17 - Maak het leveren van bewijs voor het voldoen aan de vereisten voor algoritmes onderdeel van de beoordeling van een inschrijving](https://minbzk.github.io/Algoritmekader/voldoen-aan-wetten-en-regels/maatregelen/2-owp-17-leveren-bewijs-voldoen-aan-vereisten-algoritme-aanbieder/)
[owp-18 - Laat aanbieder(s) bewijs leveren dat de door hen ontwikkelde algoritmes geen inbreuk maken op de auteursrechten van derden met de trainingsdata en de output](https://minbzk.github.io/Algoritmekader/voldoen-aan-wetten-en-regels/maatregelen/2-owp-18-leveren-bewijs-door-aanbieder-niet-schenden-auteursrechten/)
[owp-25 - Laat de aanbieder aangeven welke mate van opleiding en ondersteuning bij de implementatie nodig is om de beoogde algoritmes verantwoord te gebruiken](https://minbzk.github.io/Algoritmekader/voldoen-aan-wetten-en-regels/maatregelen/2-owp-25-kennisoverdracht-en-ondersteuning-aanbieder/)
[owp-02 - Voer voorafgaand aan een project een data beschikbaarheid, kwaliteit- en toegankelijkheidsanalayse uit](https://minbzk.github.io/Algoritmekader/voldoen-aan-wetten-en-regels/maatregelen/2-owp-02-data-beschikbaarheid/)

## Bronnen

  * [Modelbepalingen voor gemeenten voor verantwoord gebruik van Algoritmische toepassingen](https://www.amsterdam.nl/innovatie/digitalisering-technologie/algoritmen-ai/contractvoorwaarden-algoritmen/)
  * [Contractvoorwaarden voor het inkopen van artificiële intelligentie (AI)](https://www.pianoo.nl/nl/document/21644/contractvoorwaarden-voor-het-inkopen-van-artificiele-intelligentie-ai)
  * [AI-module bij de modelovereenkomst ARBIT-2022](https://www.pianoo.nl/nl/regelgeving/voorwaarden/rijksoverheid/algemene-rijksinkoopvoorwaarden-bij-it-overeenkomsten-arbit)
  * [EuroLLM](https://sites.google.com/view/eurollm/home)
  * [OpenGPT-X Teuken-modellen](https://www.iais.fraunhofer.de/en/business-areas/speech-technologies/conversational-ai/opengpt-x.html)
  * [Holistic Foundation of Language Models](https://crfm.stanford.edu/helm/classic/latest/)

## Voorbeeld

Heb jij een goed voorbeeld van het gebruik van modelbepalingen of contractvoorwaarden op het gebied van algoritmen? Laat het ons weten!

22 april 2025 14 augustus 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
