---
title: Zorg voor politiek-bestuurlijk bewustzijn, betrokkenheid, en verantwoordelijkheid - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/0-org-04-politiek-bestuurlijke-verantwoordelijkheid/index.html
scraped_at: 2025-06-12T10:32:53.629918
---

# Zorg voor politiek-bestuurlijk bewustzijn, betrokkenheid, en verantwoordelijkheid - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/0-org-04-politiek-bestuurlijke-verantwoordelijkheid/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Zorg voor politiek-bestuurlijk bewustzijn, betrokkenheid, en verantwoordelijkheid

[]( "Vereiste ID")org-04[](../../../levenscyclus/ "Levencyclus")[Organisatieverantwoordelijkheden](../../../levenscyclus/organisatieverantwoordelijkheden/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Governance](../../../onderwerpen/governance/)[](../../../onderwerpen/ "Onderwerp")[Transparantie](../../../onderwerpen/transparantie/)

## Maatregel

Zorg voor politiek-bestuurlijk bewustzijn, betrokkenheid en verantwoordelijkheid.

## Toelichting

Voor een passende algoritmegovernance is politiek-bestuurlijk bewustzijn, betrokkenheid en verantwoordelijkheid essentieel. Het maken van verantwoorde keuzes rond de inzet van specifieke algoritmen en AI en het vinden van balans tussen voordelen en risico's, juridische vereisten en ethische principes vraagt om een bestuurlijke afweging. Daarmee is ook het opstellen van een goede governancestructuur een bestuurlijke verantwoordelijkheid. Zorg ervoor dat bestuurders bewust zijn van de voor- en nadelen van de inzet van algoritmes en daarnaar kunnen handelen. Het opstellen van een juiste governancestructuur helpt teams bij het maken van de juiste overwegingen bij de ontwikkeling en gebruik van algoritmes. Het geeft ook inzicht wanneer de politiek of bestuurlijk verantwoordelijke(n) moeten worden betrokken bij het project om beslissingen te nemen, bijvoorbeeld of de mate van onbewuste vooringenomenheid (bias) binnen acceptabele grenzen ligt.

De kernvraag voor publieke organisaties bij de inzet van algoritmen is altijd: Hoe wegen we (als publieke organisatie of samenleving) de voordelen en nadelen van de inzet van algoritmen? Dit gaat niet alleen over direct opbrengsten maar ook over lange termijn en indirecte effecten, de mate waarin de inzet van technologie bijdraagt aan de legitimiteit van publieke organisatie en hoe burgers met deze technologie worden bejegend.

Om te zorgen voor politiek-bestuurlijke betrokkenheid kan het helpen om een [meerjarige visie/strategie rondom verantwoorde inzet](../0-org-02-beleid-opstellen-inzet-algoritmes/) te formuleren waar een communicatiestrategie richting burgers onderdeel van is. Het doorlopen van een concrete casus voor de ontwikkeling en gebruik van een algoritme, inclusief het uitvoeren van een IAMA, kan waardevolle informatiegeven om een meerjarige visie of strategie op te stellen.

## Risico

Het verwaarlozen van politiek-bestuurlijk bewustzijn, betrokkenheid en verantwoordelijkheid kan leiden tot een het ontwikkelen van algoritmegovernance dat op de lange termijn niet effectief inzetbaar is.

## Bijbehorende vereiste(n)

Bekijk alle vereisten

Geen vereisten beschikbaar voor deze maatregel.

## Bronnen

[Kleur bekennen, Rekenkamer Rotterdam](https://rekenkamer.rotterdam.nl/onderzoeken/kleur-bekennen/)

## Voorbeelden

Voorbeeld gemeente Rotterdam

Één van de belangrijkste hoofdconclusies uit het rapport [Kleur bekennen](https://rekenkamer.rotterdam.nl/onderzoeken/kleur-bekennen/) onderstreept het belang van actief bestuur binnen algoritme- en AI-governance:

> "Het ontbreekt aan een politiek-bestuurlijk kader dat duidelijk maakt welke normen en principes leidend zijn bij de ontwikkeling en het gebruik van algoritmes. Dit heeft als effect dat belangrijke besluit over bijvoorbeeld wenselijkheid, haalbaarheid, transparantie en bias bij de ambtelijke organisatie komen te liggen. Deze besluiten vragen om een politieke afweging".

De algoritmegovernance van de Gemeente Rotterdam bestaat uit een:

  * visie op de inzet van algoritmes
  * instrumentarium voor risicobeheersing dat onder andere bestaat uit een risico-assessment en een mensenrechtenassessment
  * uiteenzetting van rollen en verantwoordelijkheden
  * omschrijving van de verantwoordelijkheden voor controle en advies

Deze stappen volgen kan helpen bij het inrichten van een algoritmegovernance.

Visie op algoritmische systemen Dienst Toeslagen

De Dienst Toeslagen heeft een [Visie op algoritmische systemen](https://www.rijksoverheid.nl/documenten/rapporten/2024/12/20/visie-op-algoritmische-systemen) opgesteld. Deze visie beschrijft hoe Dienst Toeslagen algoritmische systemen wil inzetten, hoe dat te bereiken en welke kansen en welke randvoorwaarden nodig zijn voor een verantwoorde inzet. De visie bevat een vertaling van de missie, visie en kernwaarden van Dienst Toeslagen naar de context van algoritmische systemen.

Amsterdamse Visie op AI

De gemeente Amsterdam heeft [samen met bewoners](../1-pba-04-betrek-belanghebbenden/), de [Amsterdamse Visie op AI](https://www.amsterdam.nl/innovatie/amsterdamse-visie-ai/) gemaakt: een visie die ons helpt AI op een verantwoorde, betrouwbare en mensgerichte manier te gebruiken.

Heb je een voorbeeld of best practice, laat het ons weten via algoritmes@minbzk.nl

10 april 2025 8 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
