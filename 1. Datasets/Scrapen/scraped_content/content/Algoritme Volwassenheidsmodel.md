---
title: Gebruik een algoritme volwassenheidsmodel om te weten waar de organisatie staat - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/0-org-06-volwassenheidsmodel/index.html
scraped_at: 2025-06-12T10:32:56.028419
---

# Gebruik een algoritme volwassenheidsmodel om te weten waar de organisatie staat - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/0-org-06-volwassenheidsmodel/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Gebruik een algoritme volwassenheidsmodel om te weten waar de organisatie staat

[]( "Vereiste ID")org-06[](../../../levenscyclus/ "Levencyclus")[Organisatieverantwoordelijkheden](../../../levenscyclus/organisatieverantwoordelijkheden/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Governance](../../../onderwerpen/governance/)

## Maatregel

Breng de volwassenheid van je organisatie op het gebied van algoritmes in kaart.

## Toelichting

  * Om tot een passende algoritmegovernance voor een organisatie te komen, moet eerst worden vastgesteld wat op dit moment al is ingericht binnen een organisatie op het gebied van algoritmes.
  * Hiervoor kan een volwassenheidsmodel worden toegepast.
  * Op basis hiervan kunnen vervolgstappen worden gedefinieerd, zodat je een handelingsperspectief hebt om je organisatie te organiseren. Ook kunnen deze uitkomsten helpen bewustzijn over de uitdagingen te vergroten.
  * Het is denkbaar dat het realiseren van algoritmegovernance vraagt om een organisatieverandering. De noodzaak voor implementatie van de AI-Verordening kan hier een katalysator voor zijn. Pas daarom verandermanagementtechnieken toe.
  * Deel deze informatie met het bestuur en zorg dat hier bewustzijn ontstaat. Bepaal vervolgens hoe algoritmegovernance moet worden ingericht.
  * Het is aan te raden om verantwoordelijkheden te beleggen voor het realiseren van algoritmegovernance.

## Risico

Als je niet een goed beeld hebt van waar de organisatie staat, is het moeilijk te peilen welke richting gekozen moet worden en kan dit leiden tot het doen van dubbel werk.

## Bijbehorende vereiste(n)

Bekijk alle vereisten

Geen vereisten beschikbaar voor deze maatregel.

## Bronnen

Geen beschikbare bron voor deze maatregel.

## Voorbeelden

Voorbeeld: Interbestuurlijke Datastrategie - Datavolwassenheidsmodel

Het datavolwassenheidmodel van de Interbestuurlijke Datastrategie (IBDS) kijkt naar hoe goed organisaties omgaan met data. Dit model is ook belangrijk voor algoritmes, omdat [data](../../../onderwerpen/data/) daar een grote rol speelt. Het model heeft een beslishulp datavolwassenheid waarmee bepaald kan worden hoe volwassen een organisatie is met data. IBDS biedt ook een [gids](https://realisatieibds.nl/page/view/ad94d97c-4d48-443c-aedd-235b2d0ca8b6/wegwijzer-volwassenheidsmodellen) aan met verschillende manieren om de datavolwassenheid in kaart te brengen.

Bron: [Beslishulp datavolwassenheid](https://realisatieibds.nl/groups/view/c23ab74c-adb4-424e-917d-773a37968efe/kenniscentrum-van-de-ibds)

Voorbeeld: Krijger, Thuis, de Ruiter, Ligthart & Broekman - AI ethics maturity model

Het in 2023 gepubliceerde ‘AI ethics maturity model' door Krijger, Thuis, de Ruiter, Ligthart & Broekman gebruikt zes categorieën om volwassenheid op verschillende niveaus in kaart te brengen. Dit model focust zich met name op het ethische aspect van volwassenheid met als categorieën: _awareness & culture_, _policy_ , _governance_ , _communication & training_, _development process_ en _tooling_. Er zijn vijf verschillende niveaus waar iedere categorie onder kan vallen om zo volwassenheid aan te geven.

Bron: [The AI ethics maturity model](https://link.springer.com/article/10.1007/s43681-022-00228-7)

Voorbeeld: MITRE - AI Maturity Model en Organizational Assessment Tool

MITRE is een Amerikaanse non-profitorganisatie en enigzins vergelijkbaar met het Nederlandse TNO. Zij hebben een AI Maturity Model en de bijbehorende Organizational Assessment Tool ontwikkeld. Dit volwassenheidsmodel onderscheidt een zestal pijlers in de AI volwassenheid van een organisatie en daarbij een vijftal volwassenheidsniveaus. In dit document wordt ook toegelicht hoe een organisatie van een niveau naar het volgende kan ontwikkelen. Daarnaast wordt dit ook op individuele pijlers uitgelegd.

[![MITRE AI Maturity Model](../images/MITRE_Maturity-Model-Overview_0.png)](https://www.mitre.org/news-insights/publication/mitre-ai-maturity-model-and-organizational-assessment-tool-guide)

Bron: [MITRE AI Maturity Model](https://www.mitre.org/news-insights/publication/mitre-ai-maturity-model-and-organizational-assessment-tool-guide)

Voorbeeld: Rijksorganisatie voor Ontwikkeling, Digitalisering en Innovatie - Innovatie Maturity Scan

De Rijksorganisatie voor Ontwikkeling, Digitalisering en Innovatie (ODI) heeft een Innovatie Maturity Scan gemaakt om de innovatievolwassenheid van een organisatie te meten. Omdat het gebruik van algoritmes vaak gezien wordt als vorm van innovatie is dit ook een interessant model om naar te kijken.

De scan bestaat uit vijf niveaus (level 1 t/m 5) en vijf segmenten (leiderschap, cultuur, sociaal, uitvoering en sturing). Aan de hand van stellingen in de scan kan op deze manier het niveau per segment bepaald worden.

Bron: [Innovatie Maturity Scan](https://www.rijksorganisatieodi.nl/innoveren-met-impact/onze-services/innovatie-maturity-scan)

Practice: Provincie Overijsel - Implementatiestrategie Digitale-Ethiek

Provincie Overijsel heeft in hun implementiestrategie Digitale Ethiek verschillende zaken opgenomen, waaronder een volwassenheidsmodel. Hierin focussen zij zich op het toekomstbestendig maken van de provincie met de notie dat het hoogste niveau voor hen op dit moment te hoog gegrepen is. Zij geven zo dus duidelijk aan welke niveaus zij haalbaar achten en geven concrete voorbeelden over hoe zij dit aan willen pakken.

[![image](https://github.com/user-attachments/assets/341e841e-c0b3-463e-bf9f-5926352f9ae4)](https://github.com/user-attachments/assets/341e841e-c0b3-463e-bf9f-5926352f9ae4)

Bron: [Implementatiestrategie Digitale-Ethiek](https://overijssel.notubiz.nl/modules/1/Ingekomen%20stukken/944710)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

20 februari 2025 8 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
