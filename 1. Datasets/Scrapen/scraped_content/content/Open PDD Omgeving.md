---
title: Wat is de OpenPDD Mijn Omgeving? | Platform OWC
url: https://openwebconcept.nl/blog/30-wat-is-de-openpdd-mijn-omgeving
scraped_at: 2025-06-11T13:11:21.766233
---

# Wat is de OpenPDD Mijn Omgeving? | Platform OWC

Source: https://openwebconcept.nl/blog/30-wat-is-de-openpdd-mijn-omgeving

---

Blog

__

__Print blogartikel

# Wat is de OpenPDD Mijn Omgeving?

De MijnOmgeving is een gebruiksvriendelijk en open source portaal waar inwoners eenvoudig hun lopende zaken met de gemeente kunnen inzien en beheren. Van statussen van aanvragen tot persoonlijke gegevens, berichten en kaarten: alles op één plek!

![Profielfoto van Femke Bruinsma](https://openwebconcept.nl/cache/owc/image/user_71_m1723627968_80,80.png)

[Femke Bruinsma](https://openwebconcept.nl/profiel/71-femke-bruinsma)

17 april 2025 | 2 minuten lezen

MijnOmgeving: één centrale plek voor inwoners om zaken met de gemeente te regelen.

De MijnOmgeving is een gebruiksvriendelijk, toegankelijk en open source portaal waar inwoners eenvoudig hun lopende zaken met de gemeente kunnen inzien en beheren. Van statussen van aanvragen tot persoonlijke gegevens, berichten en kaarten: alles op één plek. De MijnOmgeving is onderdeel van de Mijn Services binnen het Open Webconcept (OWC).

### Kosteloos beschikbaar voor alle gemeenten

Dankzij een toegekende subsidie bouwen we samen met koplopergemeenten aan een generieke MijnOmgeving, die kosteloos beschikbaar is voor alle gemeenten. Op dit moment wordt de laatste hand gelegd aan koppelingen met diverse zaaksystemen, waarna de eerste livegangen gepland staan.

Enthousiasme groeit: ook gemeenten zónder OWC WordPress-website, zoals Gooise Meren en Zutphen, zijn inmiddels gestart met de implementatie van de MijnOmgeving.

### Wat kost de implementatie?

De implementatiekosten hangen af van de gebruikte zaaksystemen en de benodigde koppelingen. Gemiddeld kun je rekening houden met eenmalige kosten van circa €20.000 - €30.000. Daarnaast zijn er jaarlijkse kosten om rekening mee te houden, bijvoorbeeld voor een SLA (Service Level Agreement) met een leverancier en het gebruik van externe koppelingen zoals DigiD. De exacte kosten hangen af van de keuzes die je als gemeente maakt en de leveranciers waarmee je werkt.

### Nauwe samenwerkingen

OWC is nauw betrokken bij landelijke ontwikkelingen. Wekelijks nemen OWC-partners deel aan overleggen met Common Ground, VNG Realisatie, G4 en Dimpact, en we organiseren gezamenlijke fieldlabs waarin doorontwikkeling, afstemming en samenwerking centraal staan.

### Ondersteunde koppelingen en systemen

De MijnOmgeving ondersteunt inmiddels koppelingen met onder andere:

  *  **Zaaksystemen** : Decos Join, Xxllnc (via Conduction), RX.Mission, JCC
  *  **Authenticatie** : DigiD (via Logius & Signicat), eHerkenning (via Signicat & Anoigo)
  *  **Registers** : vrijBRP, Shift2 (beide via Conduction)
  *  **Betaalsystemen** : WorldLine
  *  **Prefill-services** : BRP (Haal Centraal), KVK (via kvkregister.nl)
  *  **Databronnen** : DataB

### Samen ontwikkeld, samen sterker

De MijnOmgeving wordt ontwikkeld in nauwe samenwerking met leveranciers zoals Yard, Acato, Conduction én diverse gemeenten. In de fieldlabs werkten onder andere Albrandswaard, Barendrecht, Buren, De Fryske Marren, Gouda, Leiden, Noordwijk, Hoeksche Waard en Súdwest-Fryslân actief mee aan ontwikkeling, testen en feedback.

Stel je voor: álle OWC-gemeenten maken gebruik van dezelfde bouwblokken. Dat betekent ruim 2 miljoen inwoners die eenvoudiger hun gemeentelijke zaken kunnen regelen – op een toegankelijke, veilige en moderne manier.

### Start met een prototype voor jouw gemeente

Een goede eerste stap is het laten maken van een gemeentespecifiek prototype. Dit is al gedaan voor o.a. Hoeksche Waard. In het [_prototype van Hoeksche Waard_](https://www.figma.com/proto/b8GQng7VNPiKedjdd6KDJs/MijnHW?page-id=646%3A436&node-id=1028-103488&node-type=FRAME&viewport=-10442%2C-671%2C0.23&t=Yjk322JIkFRsOTyP-8&scaling=scale-down&content-scaling=fixed&starting-point-node-id=1028%3A103488&show-proto-sidebar=1&hide-ui=1)zie je componenten als MijnBerichten, MijnZaken, MijnGegevens en MijnKaart tot leven komen.

__ 345

[ __ 1 ](https://openwebconcept.nl/blog/30-wat-is-de-openpdd-mijn-omgeving#comments "1 reacties op blog, Scroll naar reacties")

[__](https://openwebconcept.nl?id=30&item-type=blog-item&mini=1&action=content-item-vote.vote-up)
