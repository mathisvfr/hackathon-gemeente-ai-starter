---
title: Richt vaste beslismomenten en controlepunten in in de algoritmelevenscyclus - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/0-org-08-beslismoment-levenscyclus/index.html
scraped_at: 2025-06-12T10:32:58.424445
---

# Richt vaste beslismomenten en controlepunten in in de algoritmelevenscyclus - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/0-org-08-beslismoment-levenscyclus/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Richt vaste beslismomenten en controlepunten in in de algoritmelevenscyclus

[]( "Vereiste ID")org-08[](../../../levenscyclus/ "Levencyclus")[Organisatieverantwoordelijkheden](../../../levenscyclus/organisatieverantwoordelijkheden/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Governance](../../../onderwerpen/governance/)

## Maatregel

Richt vaste beslismomenten en controlepunten in in de algoritmelevenscyclus.

## Toelichting

  * Algoritmegovernance kan op de levenscyclus aansluiten door 'gates' of controlepunten in te voeren. Deze gates bevatten belangrijke mijlpalen om te beoordelen of de juiste taken zijn uitgevoerd, of ethische afwegingen zijn gemaakt, of documentatie heeft plaatsgevonden en of akkoord is ingewonnen (go/no-go moment) bij de verantwoordelijke(n) om naar de volgende fase te mogen.
  * Het is belangrijk om te weten dat toepassing van deze ‘gates’ niet altijd hetzelfde is. Dit kan namelijk verschillen afhankelijk van het type algoritme.
  * Een hoog-risico-AI systeem moet aan meer vereisten voldoen dan een niet impactvol algoritme. Een hoog-risico AI-systeem moet daarom binnen de gates worden getoetst op meer onderdelen dan een niet impactvol algoritme.

## Risico

Als er geen controlepunten aanwezig zijn in de levenscyclus van een algoritmegovernance kan het moeilijk zijn om te traceren waar sommige problemen ontstaan en kunnen simpele wijzigingen in het proces over het hoofd worden gezien.

## Bijbehorende vereiste(n)

Bekijk alle vereisten

Geen vereisten beschikbaar voor deze maatregel.

## Bronnen

  * [Hulpmiddel handelingsruimte waardevolle AI in de zorg](https://nlaic.com/wp-content/uploads/2022/06/04a)
  * [AI lifecycle management in de zorg, Nederlandse AI Coalitie](https://nlaic.com/toepassingsgebieden/samenvatting-life-cycle-management/)
  * UWV Beleidsdocument model risico management, Modellevenscyclus (blz 21), 29 september 2021
  * [Toetsingskader Algemene Rekenkamer, 1.07](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)

## Voorbeelden

Hieronder volgen twee voorbeelden van hoe governance effectief kan worden geïntegreerd in de levenscyclus van algoritmen en AI-modellen:

Ministerie van Volksgezondheid, Welzijn en Sport - Tool Handelingsruimte Waardevolle AI

Het Ministerie van Volksgezondheid, Welzijn en Sport (VWS) heeft een hulpmiddel ontwikkeld voor het begeleiden van het innovatieproces: _Tool Handelingsruimte Waardevolle AI_. Binnen de tool wordt gebruikgemaakt van verschillende fases waarbij iedere fase een eigen doel in het proces heeft. Zodra een doel afgerond is, is er een faseovergang (gate) met een checklist voordat men naar de volgende fase kan gaan. Hierbij worden verschillende eisen gesteld op het gebied van waarde, toepassing, ethiek, techniek en verantwoordelijkheid. Zodra aan alle eisen is voldaan kan de volgende fase gestart worden. Op deze manier kan bij iedere fase beoordeeld worden of er moet worden bijgestuurd. Dit proces vindt plaats vanaf de [probleemanalyse-fase](../../../levenscyclus/probleemanalyse/) tot [monitoring- en beheer](../../../levenscyclus/monitoring-en-beheer/).

[![Afbeelding](../../../afbeeldingen/levenscyclus/modellevenscyclus_vws.png)](../../../afbeeldingen/levenscyclus/modellevenscyclus_vws.png)

Bron: Hulpmiddel Handelingsruimte Waardevolle AI voor gezondheid en zorg (https://nlaic.com/download/04a-hulpmiddel-handelingsruimte-waardevolle-ai-voor-gezondheid-en-zorg/)

UWV - Modellevenscyclus

Het UWV heeft in 2021 haar modellevenscyclus toegelicht in een gepubliceerd beleidsdocument. Hierin wordt uitgelegd dat bij sommige controlepunten ook een stap terug gedaan kan worden in de cyclus als dit nodig blijkt. Bij iedere stap wordt een beschrijving gegeven. Daarnaast wordt ook toegelicht wat de noodzakelijke procedures zijn en wie hiervoor verantwoordelijk is. Deze procedures worden ook grafisch toegelicht per stap in de cyclus. Hieronder is een algemeen grafische weergave te zien van de algehele modellevenscyclus bestaande uit 8 stappen.

[![Afbeelding](../../../afbeeldingen/levenscyclus/modellevenscyclus_uwv.png)](../../../afbeeldingen/levenscyclus/modellevenscyclus_uwv.png)

Bron: [Algoritmelevenscyclus – UWV, pagina 21](https://www.uwv.nl/overuwv/Images/bijlage-4-beslissing-op-bezwaar-op-wob-verzoek-software-en-algoritmes.pdf)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl).

10 april 2025 8 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
