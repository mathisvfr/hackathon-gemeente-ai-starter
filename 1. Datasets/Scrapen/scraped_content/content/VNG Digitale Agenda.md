---
title: Vng Nl 2024 09 Vng Digitale Agenda Gemeenten 2028 Pdf
url: https://vng.nl/sites/default/files/2024-09/vng-digitale-agenda-gemeenten-2028.pdf
converted_at: 2025-06-11T13:27:38.149078
source_type: PDF
---

# Vng Nl 2024 09 Vng Digitale Agenda Gemeenten 2028 Pdf

Source: https://vng.nl/sites/default/files/2024-09/vng-digitale-agenda-gemeenten-2028.pdf

---

## Page 1

Regie op één digitale
samenleving
Digitale Agenda Gemeenten 2028

## Page 2

2
Vereniging van Nederlandse Gemeenten
Voorwoord
Als zich belangrijke nieuwe ontwikkelingen voordoen in ons leven – of in onze samenleving
– moeten we ons daartoe verhouden. We moeten er een relatie mee opbouwen. Niet zo
heel erg nieuw, maar wel erg belangrijk is de opkomst van de digitalisering sinds pakweg
de jaren tachtig van de vorige eeuw. De digitalisering heeft zich sindsdien exponentieel
ontwikkeld. De wittebroodsweken voor onze relatie met digitalisering zijn dan ook al lang
voorbij. En onderhoud van die relatie is noodzakelijk. Misschien is het zelfs tijd voor
relatietherapie en moeten we praten.
Een aantal dingen moet namelijk echt anders in deze relatie. De digitale samenleving is nog
steeds verrassend, innovatief, bruisend en verrijkend. Achter de voorkant van onze
telefoon vinden we een wereld van kennis, ervaringen, contacten, cultuur, kennis en
uitwisseling. Daarmee kunnen we individueel en samen de hele wereld aan. Maar er komt
ook een waaier van minder mooie dingen op ons af. Zoals cybercrime, desinformatie,
discriminatie, democratische ondermijning, polarisatie en genadeloze verdienmodellen die
onze democratie en economie teisteren. Bovendien heeft die telefoon ook nog eens een
achterkant. Waar gaat alle data naartoe en welke onderneming of overheid doet er achter
de schermen zijn voordeel mee? Zo kan een roze wolk zomaar veranderen in een dichte
grijze mist.
Kortom: de relatie is aan bijsturing toe. Dat vraagt om een openhartig gesprek op basis van
de juiste informatie. En om stevige vervolgstappen en heldere afspraken. Zodat onze
samenleving niet gestuurd wordt door digitale ontwikkelingen, maar andersom. En we
gezamenlijk de vruchten van digitalisering kunnen plukken, omdat we slimme afspraken
hebben gemaakt over de standaarden die we daarbij hanteren. Met de discipline om
onszelf en elkaar aan die afspraken te houden.
Met de Digitale Agenda 2024 liepen gemeenten vier jaar geleden voorop in het gesprek
over waarden in onze digitale samenleving. We hebben sindsdien gezien dat dit niet
vanzelf gaat, dat daar regie voor nodig is. En de moed om keuzes te maken, kaders te
stellen en elkaar te binden aan dezelfde visie op één digitale samenleving. Dat doen we
samen met inwoners, bedrijven, maatschappelijke organisaties en medeoverheden. Zo
brengen we onze relatie weer op het goede spoor: stabiel en bestendig voor de lange
termijn.
Peter Snijders,
voorzitter VNG-commissie informatiesamenleving

## Page 3

3
Vereniging van Nederlandse Gemeenten
Introductie: Perspectieven
Leven in een digitale samenleving
Onze samenleving is ‘gedigitaliseerd’. Dit was nog niet eerder zó goed merkbaar en alles wijst
erop dat de impact alleen maar groter wordt. Dit is verrassend: digitalisering is niet nieuw
meer, we zouden op een zeker moment in rustiger vaarwater moeten komen. Niets blijkt
minder waar.
Onze maatschappij is juist sterker en sneller veranderd dan we ons ooit konden voorstellen.
Kijk naar hoe we leven, contact hebben, samen zijn. Het is niet meer te vergelijken met tien,
twintig jaar geleden. Jongeren groeien op met internet, zitten op platforms, communiceren
op hun eigen wijze.
Covid heeft eraan bijgedragen dat thuiswerken, online leren en ons leven online organiseren
normaal is geworden. De technologie heeft een vlucht genomen het is inmiddels verweven in
alle facetten van onze samenleving, dienstverlening en levens van mensen. En wat brengt AI
ons nog?
Gemeenten zijn daarin vanzelfsprekend meegegaan. Ook zij passen hun dienstverlening aan
en komen tegemoet aan de veranderende wensen van inwoners en bedrijven. Beschermen,
zorgen en ontzorgen waar mogelijk.
Om de drukte en orde op straat in de gaten te houden, kan de gemeente bijvoorbeeld kiezen
voor camera’s met allerlei slimmigheden, zoals automatisch tellen en automatische
herkenning van ongelukken en zelfs geweld. Dat is krachtige technologie, maar ook risicovol
natuurlijk. Het gaat over méér dan privacy en veiligheid. Wat moet je daarbij afwegen, hoe
voer je daarover een goed gesprek? Dat is een continu proces.
Wie die veranderingen ook merken zijn: Boaz, Carina, Dylan en Hanne. We nemen u kort mee
in hun verhaal.
Boaz (43), inwoner
‘Gelukkig, dat scheelt’, zegt Boaz opgelucht. Hij kwam er net achter dat hij een nieuw
rijbewijs ook online kan aanvragen. Dat komt goed uit. Z’n zoontje werd met keelpijn wakker
en kan vandaag niet naar de opvang. Boaz moet dus nu thuis­werken. Het voorwerk kan dus
lekker vanuit huis. Nu nog een foto laten maken, die gaat via de RDW naar de gemeente. Dan
kan hij later deze week zijn vernieuwde rijbewijs ophalen bij de gemeente zonder afspraak.
Het is sowieso een drukke week voor Boaz. Hij moet ook naar het Centrum voor Jeugd en
Gezin samen met zijn ex-vrouw. Hij heeft met haar een dochter van 15. De afspraak met zijn
ex-vrouw is ook online.
Zij hebben zorgen over hun dochter: ze komt haar kamer haast niet meer af en spreekt alleen
nog via een online game met mensen. En dat lijken niet al te betrouwbare types te zijn. Zij
gaat van scherm naar scherm, van app naar app. Haar laptop van school houdt in de gaten of
zij haar aandacht erbij houdt. Boaz weet precies hoe het met haar ontwikkeling en cijfers op
school gaat, maar wat vindt zijn dochter daar eigenlijk van? Met haar telefoon is het anders:
zij zit op allerlei sociale apps, waar de memes en trends elkaar razendsnel opvolgen, buiten
het zicht van Boaz. Zijn dochter maakt soms grapjes en zegt soms dingen waar Boaz zich
zorgen over maakt: hoe komt zij daarbij, hoe hoort zij daarover? Als ze over politiek praten,
gaat het er soms fel aan toe en lijken ze wel een andere taal te spreken. Zijn dit die bubbels
waar hij over hoort, is dat nu ook al iets waar kinderen mee te maken hebben? Hoe ga je
daarmee om?
Boaz peinst even wat voor zich uit achter z’n bureau.

## Page 4

4
Vereniging van Nederlandse Gemeenten
Carina (52), vice-voorzitter gemeenteraad
Zo, dat was weer een lange raadsvergadering gisteren. Carina is er nog steeds mee bezig.
Het was een volle agenda met veel ‘regelzaken’. Maar ook het “ethisch advies stop
straatintimidatie” stond op de agenda. De ethische commissie had zich vooral over de
stop-intimidatie-app gebogen. De commissie stelde zichzelf de vragen: kan het, mag het,
hoort het en is het wenselijk.
Het werd voer voor een lang gesprek. Het échte raadswerk: het praten over normen en
waarden die je in de gemeente wilt gebruiken. Maar ook: wat kost het? Want zo’n app
betekent dat je daar structureel geld aan moet uitgeven. En de app is maar een deel van de
totale aanpak van straatintimidatie in de stad.
Verder stelt het College voor om meer geld te besteden aan ICT of beter digitalisering. In
de i-visie die voorligt staat dat met goed databeheer medewerkers beter inzetbaar zijn in
de dienstverlening aan inwoners en bedrijven. En dat wil het College. Alleen zijn de
uitdagingen van beveiliging, Europese wet- en regelgeving, AI, en het terugdringen van
administratieve taken er meer dan de gemeente zelf aankan. Daarom is het voorstel om
aan te sluiten bij het samenwerkings­verband in de regio. Gelukkig stemt de raad in!
Dylan (27), ondernemer
Vlak na corona begon Dylan met haar winkel in vegan taarten. Het gaat zo lekker! Het lijkt
wel of de hele streek ze wil hebben. Mensen komen écht overal vandaan. Ze is nu drie
dagen per week open, maar ze wil meer dagen open. En ze wil het pand naast haar ook
huren, en dan uitbreiden. Voor die verbouwing heeft ze een vergunning nodig: de gevel is
beschermd dorpsgezicht. En die moet worden aangepast.
Dylan kijkt op de website van de gemeente. Daar snapt ze niks van. Hoe moet zij nu de
vergunning aanvragen? Wacht, Jiu Chan, die de supermarkt aan de overkant heeft,
verbouwde vorig jaar ook de gevel. “Je moet gewoon naar de bibliotheek”, zegt Jiu Chan,
“daar hebben ze me goed geholpen”. Doet de bieb dat? Dylan gaat erheen, en ja hoor. Een
vriendelijke man helpt haar met de website van haar gemeente. Daar vinden ze samen de
informatie die zij nodig heeft voor het aanvragen van de omgevingsvergunning. Ze had
nog een aanvullende vraag en die heeft ze gemaild. Nu is het wachten op de reactie van de
gemeente. Ha, dit kostte minder tijd dan gedacht. Dylan: “Ik denk dat ik maar eens een
nieuw recept probeer”.
Hanne (36), informatiemanager van de gemeente
Op de vraag van haar buurman Bas wat doet een informatiemanager, antwoordt Hanne:
“Het is praten, verbinden en creatief zijn”. Hanne is 2 jaar geleden aangenomen bij de
gemeente Overbrugge, de functie bestond toen nog niet zo lang. “Het doel is om alles met
informatie, digitalisering en ICT slim met elkaar te verbinden. Dat betekent soms dubbel
werk opsporen en ervoor zorgen dat dat minder wordt en uiteindelijk verdwijnt. Maar ook
dat collega’s op de hoogte zijn van elkaars werkwijze waar het gaat om dit soort digitale
zaken”, vertelt ze verder. “Mmm, interessant. Maar wat betekent dat dan voor mij als
inwoner?” Hanne denkt even na. “Ja daar zeg je zoiets. We zitten in een transitie. Bijna alles
heeft wel iets met digitalisering te maken in het dagelijks leven, toch? En wat is dan onze
rol als gemeente. Met die invloed in de samenleving moeten we ook iets. Ik vind dat wel
moeilijk. Nog niet eens om te bedenken wat de gemeente dan voor inwoners moet doen.
Dan kom je snel op ondersteuning in het digitaal weerbaar zijn; inwoners beschermen
tegen ongewenste invloeden van nieuwe technologie, dat soort dingen. Goed faciliteren
als ze iets aanvragen. Alleen merk ik in de organisatie wel, dat er nog onvoldoende oog
voor is, dat de digitale transitie ook echt alle inwoners ‘treft’. Dus hoe krijg ik de collega’s
mee dat die transitie er ook toe doet in hun werk? En wat betekent dat voor mijn rol als
informatiemanager?”. Bas knikt, hij herkent wel wat Hanne bedoelt. “Dus eigenlijk moet jij
je ‘nieuwe’ beroep nu alweer opnieuw uitvinden?!”

## Page 5

5
Vereniging van Nederlandse Gemeenten
1

Inleiding
Digitalisering verandert onze samenleving voortdurend. De baten zijn glashelder: mensen
zijn verbonden, ons scherm is een venster op de wereld, overheden kunnen inwoners
gericht van dienst zijn en de digitale sector is een katalysator van economische groei. De
lasten zijn ook voelbaar: onze democratie staat onder druk door de verdienmodellen van
sociale media, we zien dat ook discriminatie zich laat automatiseren en de economische
groei is bijzonder ongelijk verdeeld. We zien zelfs dat een stapeling van deze effecten
grote groepen inwoners in hun bestaanszekerheid raakt.
De grote impact van digitalisering volgt uit de grote verwevenheid ervan met alle facetten
van onze samenleving, dienstverlening en levens van mensen. Het is een
vanzelfsprekendheid in alle beleidsonderdelen van de overheid, van het fysiek domein tot
democratie. Daarin helpt digitalisering ontegenzeggelijk om de samenleving beter te
maken, de grote opgaven die er liggen aan te pakken. Dat gaat niet vanzelf er is nog veel
werk aan de winkel: om de kansen van gisteren goed te pakken en klaar te zijn voor die van
morgen.
Het is ook duidelijk dat er risico’s en schade met digitalisering meekomen. We hebben
zorgen over wat het ‘digitale leven’ doet met onze jongeren, onze economie raakt verder
uit balans, desinformatie ondermijnt onze democratie. Hier is te veel ruimte voor gelaten;
de maatschappij wil hier weer regie en controle op. Met een actieve overheid die jongeren,
de economie en onze democratie beschermt. Net als onze waarden: transparantie,
autonomie, vrij ondernemerschap. Om zo een nieuw toeslagenschandaal te voorkomen.
Zoals gezegd gaat dit niet vanzelf, het vraagt om een verandering met hoe wij nu te werk
gaan. Met expliciete afwegingen en keuzes rond de inzet van technologie en grondige
discussie daarover. Verwerkt in ‘updates’ van onze democratische processen,
verantwoordingsstructuren en uitvoering. Waarin de ‘civil society’1, private partijen en
natuurlijk medeoverheden samenwerken aan een maatschappelijk gedragen visie over
waar onze digitale samenleving naartoe moet bewegen. Met een gedeelde visie en een
gezamenlijk doel zetten we een cruciale stap voorwaarts, waarmee we een fundament
leggen voor betrouwbare en inclusieve digitale dienstverlening. Dit avontuur begint met
het samen met gemeenten verkennen van de noodzakelijke transitie, begrijpen hoe hun
behoeften passen binnen deze transformatie. En vanuit het collectief sturen op deze
verandering en de besluitvormingsprocessen met meer ruimte voor maatwerk. Dit is niet
zomaar een project; het is onze gezamenlijke toekomst.
Gemeenten laten met deze agenda zien hoe zij de komende jaren de kansen benutten die
digitalisering biedt, voor grote maatschappelijke opgaven, het verdienvermogen van
Nederland, en om de dienstverlening nog beter aan te laten sluiten bij de eisen en
verwachtingen van de samenleving.
Dit doen gemeenten met elkaar en mede-overheden. In een tijd van grote schaarste van
mensen en middelen, is gezamenlijkheid en collectiviteit essentieel. Want de tijd dat
gemeenten het alleen konden ligt achter ons. Gemeenten en de VNG ervaren een enorme
urgentie om het werk waar we voor staan samen op te pakken en te standaardiseren (in
brede zin), zodat de VNG haar leden kan ontzorgen. Van gegevensmodellen tot APV’s, van
API’s tot Principes. Om werk bij elkaar uit handen te kunnen nemen, zijn gemeenten ook
bereid werk uit handen te geven.
1	 Burgermaatschappij.

## Page 6

6
Vereniging van Nederlandse Gemeenten
Goed georganiseerd, als één sterke bestuurslaag nemen zij elkaars inzichten, standaarden,
kaders over – in toenemende mate volgens het mantra ‘pas toe, of leg uit’. Uiteraard met
nauwe verbindingen tussen de (interbestuurlijke) netwerken.
Zo zetten gemeenten technologie in om de wereld een beetje beter te maken. En kunnen
zij de instrumenten van morgen, zoals AI, verantwoord en met legitimiteit gebruiken.

## Page 7

7
Vereniging van Nederlandse Gemeenten
Digitalisering transformeert
EU/
Internationaal
Politiek
Agenda’s
Rijksoverheid
provincies/
waterschappen
Markt
en bedrijfs-
leven
Wetenschap
en advies-
raden
Mens en
burgermaat-
schappij
1
Bestaanszekerheid
2
Gezond leven
en ouder worden
3
Kansengelijkheid
4
Fysieke leefomgeving
5
Klimaat en energie
1
zijn één sterke
bestuurslaag
Gemeenten
2
leren van elkaar en
versterken hun prestaties
Gemeenten
3
zijn actief in netwerken
met VNG als knooppunt
van die netwerken
Gemeenten
4
werken samen in regio’s
Gemeenten
5
maken gebruik van
overlegvormen met
mandaat richting het rijk
Gemeenten
Ontwikkelthema’s uit VNG-strategie 2030
Digitale
Agenda
Gemeenten
2028
Digitale
grondrechten
& ethiek
Anticiperen
op nieuwe
technologie
Kaderstelling
Normeren &
democratiseren
Dienst-
verlenende
overheid
Veilige
overheid
Mogelijk
maken
Betrouw-
bare
overheid
Slimme
overheid
Kansen
benutten
Digitale agenda gemeenten 2028
Innovatie
Data-
gedreven
werken
Koppeling
domeinen
Omkeringsthema’s uit VNG-strategie 2030
Omgeving
Omgeving

## Page 8

8
Vereniging van Nederlandse Gemeenten
2

Ontwikkelingen in onze
omgeving
Succesvolle opkomst van waardenbewustzijn
Digitale technologie is in de ontwikkeling vaak ontwrichtend voor de samenleving. De
introductie van nieuwe technologieën vindt in veel gevallen plaats volgens de mantra
‘move fast and break things’ van Silicon Valley. Bescherming van publieke waarden en
digitale grondrechten van inwoners zijn daarbij te vaak over het hoofd gezien. De
afgelopen vier jaar lag de nadruk meer op waardenbewustzijn. En werden discussies
gevoerd over wat we gewenste en niet-gewenste effecten vinden van nieuwe technologie.
Ook binnen de overheid zien we dat alle bestuurslagen bij het inzetten van digitale
technologie denken en werken vanuit een breed waardenperspectief. De politiek-
bestuurlijke verankering van het belang van publieke waarden bij nieuwe technologieën is
in die zin de goede kant opgeschoven, en daar blijven we aan werken. Voorbeelden van
concrete uitingen die we nu al zien zijn de Werkagenda Waardengedreven Digitaliseren
van het rijk, de Interprovinciale Digitale Agenda (IDA), de Vaarkaart Digitaal op Koers van
waterschappen en Europese Digitaal Decennium van de Europese Commissie.
Overheid aan het roer van de digitale samenleving
De volgende stap voor de komende jaren is om dit waardenbewustzijn om te zetten in
waarden­verankering in verschillende kaders, standaarden en wetgeving. Zowel de
Europese Commissie als de rijksoverheid vindt het noodzakelijk om meer aan het roer te
staan van de digitale samenleving. Dat is in lijn met de adviezen van belangrijke
adviesorganen als de Raad van State, de Raad voor het Openbaar Bestuur, de
Wetenschappelijke Raad voor het Regeringsbeleid en het Rathenau Instituut. Aan het roer
kan de overheid democratisch de koers van de digitale samenleving bepalen en via
bijsturing volgens de algemene beginselen van behoorlijk bestuur, ervoor zorgen dat
kansen worden benut. En waar nodig extra bescherming aan inwoners wordt geboden.
Meer houvast voor inwoners
We zien daarnaast veel in beweging om de informatiepositie, participatie en rechten van
inwoners te versterken in de digitale samenleving. Zij moeten weten welke technologische
ontwikkelingen er zijn, deze begrijpen en met de toepassingen kunnen omgaan. Verder
moeten zij zich kunnen beroepen op rechten en (bezwaar)procedures als zij het niet eens
zijn met bepaalde ontwikkelingen of uitkomsten. Dit is nog eens onderstreept in het
rapport van de Parlementaire enquêtecommissie Fraudebeleid en Dienstverlening Blind
voor mens en recht. Overheden moeten meer houvast bieden aan inwoners in de digitale
samenleving, want een nieuw Toeslagenschandaal ‘kan morgen weer gebeuren’. Dat legt
een grote verantwoordelijk­heid bij de overheid om mensen die digitaal niet kunnen
meekomen, toch te (blijven) bereiken.
Grip op de markt
Ook de verhouding overheid-markt verandert. Zowel het rijk als Europa stelt de komende
jaren het belang van ‘digitale onafhankelijkheid’ centraal. Dat betekent veel meer handelen
vanuit eigen kracht. Gegeven de huidige dominantie van met name Amerikaanse en
Chinese technologie­bedrijven zijn hiervoor sterke geopolitieke argumenten. De ambitie is
om bestaande afhankelijkheden van grote marktpartijen af te bouwen, en meer kennis en
kunde in huis te halen. Zo komen overheden meer ‘in control’ als het gaat om de data,
digitale infrastructuur, software en digitale veiligheid. Het afbouwen van afhankelijkheden

## Page 9

9
Vereniging van Nederlandse Gemeenten
helpt ook publieke waarden te verankeren in onze digitale infrastructuur. Deze ambitie
wordt de komende jaren waargemaakt door scherpe voorwaarden te stellen aan inkoop en
subsidies, zowel qua inhoudelijke doelstellingen als qua procesafspraken (bijvoorbeeld
open-source werken).
‘Niet big tech maar de mens moet aan het roer blijven voor een
echte duurzame samenleving’, aldus Albert J. Meijer, hoogleraar
publieke innovatie bij de Universiteit Utrecht.
Trouw, februari 2024
Nieuwe verdienmodellen en de burgermaatschappij
Een opvallende ontwikkeling in dit verband is dat er in Nederland steeds vaker ‘open’
modellen voor innovatie en verdienvermogen ontstaan. Daarbij valt ook de groeiende rol
van het maatschappelijk middenveld (civil society) op. Naast publiek-private
samenwerkingen komen er ook publiek-civiele samenwerkingen, waarbij de
maatschappelijke meerwaarde voorop staat en niet het winstbejag. Denk bijvoorbeeld aan
de CoronaMelder of aan de ontwikkeling en het beheer van digital commons (‘digitale
gemeenschapsgoederen’), zoals Mastodon of PubHubs.
Zowel de rijksoverheid als de Europese Commissie jaagt dit soort initiatieven aan, omdat
het nieuwe markten aanboort en leidt tot nieuwe verdien­modellen (en de versterking van
de positie van het mkb). In december 2023 betoogde de Adviesraad voor wetenschap,
technologie en innovatie nog dat de ambities die Nederland heeft op het gebied van
verschillende grote maatschappelijke opgaven ‘niet waar te maken zijn binnen het huidige
systeem’.
Voor de komende jaren zien we grote ambities. Politiek Den Haag onderkent deze
ambities. De Tweede en Eerste Kamer hebben beide een Digitale commissie ingesteld. Er is
breed commitment dat de ambities alleen interbestuurlijk waar te maken zijn. Een
gezamenlijke verantwoordelijkheid die we met het demissionaire kabinet delen en
waarvoor we ook een nieuw kabinet aan onze zijde nodig hebben.
‘.. als we willen dat digitale technologie vóór onze samenleving
blijft werken, als we kansen willen benutten en risico’s willen
mitigeren, dan moet digitalisering waardengedreven en
mensgericht zijn vormgegeven..‘.
Geactualiseerde werkagenda Waardengedreven Digitaliseren 2024

## Page 10

10
Vereniging van Nederlandse Gemeenten
3

Ontwikkelingen
bij gemeenten
Taakuitbreiding gemeenten vereist meer samenwerking tussen overheden
Het aantal gemeentelijke taken is in de afgelopen jaren sterk toegenomen. Dat heeft er
vooral mee te maken dat gemeenten dicht bij hun inwoners staan en daardoor beter zicht
hebben op wat inwoners nodig hebben. En dus hebben we de afgelopen jaren grote
decentralisatieoperaties gezien in het sociaal domein (WMO en Jeugdzorg) en recent in
het ruimtelijk domein met de Omgevingswet. Voor een deel voeren gemeenten taken zelf
uit, voor een deel gaat het om taken waarbij gemeenten de regierol hebben. Kleine en
middelgrote gemeenten beleggen in toenemende mate de uitvoering van taken bij
(gemeentelijke) samenwerkingsverbanden. Vanuit Europa komt wet- en regelgeving die
van invloed is op het takenpakket van gemeenten. Ook zijn er crises in Nederland die
binnen gemeenten om adequate oplossingen in de uitvoering vragen (denk aan
asielopvang, woningtekort, energie en klimaat). Al die crises vragen snelle actie, vaak met
té beperkte financiële middelen.
Gemeenten kunnen veel, maar deze ontwikkelingen vragen om aanzienlijk meer
samenwerking. Tussen verschillende overheidslagen, maar ook tussen gemeenten
onderling. Samen Organiseren bestaat inmiddels al meer dan vijf jaar, maar werpt nog
onvoldoende zijn vruchten af doordat er nog te veel ruimte bestaat om af te wijken..
Eigenlijk is er geen ruimte meer voor vrijblijvendheid, want de tijd dat gemeenten het
alleen konden ligt achter ons. Anders loopt het mis in de uitvoering van belangrijke
maatschappelijke opgaven .
Veranderende relatie tussen inwoner en overheid
Verschillen tussen mensen op sociaal en financieel vlak leidden de afgelopen jaren tot
meer sociale ongelijkheid. Een samenleving waarin het individu boven het collectief staat,
voedt vermindering van sociale cohesie. Zeker in de stedelijke gebieden. En een overheid
die er onvoldoende in slaagt om de crises het hoofd te bieden heeft voor wantrouwen
gezorgd. Het negatieve imago heeft invloed op het contact dat gemeenten met inwoners
hebben. Gemeenten hebben te maken met inwoners die mondiger zijn, en sneller overgaan
tot het indienen van bezwaren of klachten. Juist doordat de gemeente zo dicht bij haar
inwoners staat, is sneller direct contact mogelijk. Die relatief korte afstand tussen
gemeente en inwoners biedt kansen om echt te luisteren naar inwoners en laagdrempelige
dienstverlening te bieden, om zo ook niet-gebruik van voorzieningen te voorkomen.
Medewerkers moeten daarbij kunnen en durven handelen vanuit de menselijke maat.
Capaciteit is al beperkt en die wordt nog krapper
De krapte op de arbeidsmarkt is een ontwikkeling die breed zichtbaar is en die ook de
overheid raakt. Het is een groeiend probleem mede door de vergrijzing. Ook de digitale
transformatie en de gemeentelijke dienstverlening staan hierdoor onder druk. Verhoging
van het aanbod en de aantrekkingskracht van werk is volgens de SER een
oplossingsrichting voor de arbeidsmarktkrapte. Net als effectievere inzet van personeel en
het verbeteren van beleidsvorming en de uitvoerbaarheid van beleid. Het personeels­
bestand van de gemeentelijke overheid is ongeveer gelijk gebleven, terwijl het aantal taken
flink is toegenomen, zowel op uitvoering als beleid. De arbeidsmarktkrapte maakt het
zodoende nog meer noodzakelijk om samen te organiseren.

## Page 11

11
Vereniging van Nederlandse Gemeenten
Vertrouwen overheidsdienstverlening
Gemeenten zijn voor inwoners en ondernemers de meest nabije overheid en doen veel
taken die voor hen direct van belang zijn. Het vertrouwen van inwoners in de overheid is de
afgelopen jaren beschadigd, mede door de gevallen waar dienstverlening ondermaats en
niet transparant was zoals in de toeslagenaffaire en de schade door gaswinning in
Groningen. Inwoners en ondernemers hebben te weinig zicht op de gegevens die de
overheid over hen heeft. Ook gemeenten merken dat. Gemeenten streven ernaar open en
transparant te zijn voor de samenleving. Steeds vaker wordt de vraag gesteld hoe de
gemeentelijke dienstverlening aansluit bij de behoeften en leefwereld van inwoners en
bedrijven.
Collectieve behoeften
Gezien deze ontwikkelingen hebben gemeenten behoefte aan werkende
oplossingen op collectieve schaal, die hen in de uitvoering ontzorgen. Gemeenten
hebben namelijk zelf vaak beperkte capaciteit. Er is een reëel risico dat het
misloopt in de uitvoering van belangrijke maatschappelijke opgaven, zeker bij
kleine en middelgrote gemeenten is deze urgentie groot. Gemeenten spelen waar
mogelijk in op nieuwe technologieën en vertalen deze naar impact op inwoners
en ondernemers, lokale gemeenschap, de eigen organisatie en dienstverlening, en
de samenwerking met de markt. Bij het neerzetten van collectieve (digitale)
oplossingen zoeken gemeenten altijd naar het rendement (zowel financieel als
het effect voor inwoners en ondernemers).
Digitale inclusie én de menselijke maat
Niet iedereen kan, wil of mag mee in de digitale transformatie oftewel de digitaliserende
samenleving. Bij de inrichting van de gemeentelijke uitvoering is het belangrijk om oog te
hebben voor digitale inclusie en toegankelijkheid. Het is een voortdurende uitdaging om
een goede balans te vinden tussen het meegaan in de digitale ontwikkelingen en oog te
houden voor de menselijke maat. Gemeenten streven naar betrouwbare digitale
dienstverlening met een alternatief voor diegenen die behoefte hebben aan persoonlijk,
fysiek contact en ondersteuning.
‘De overheid moet burgers actiever informeren over hun recht op
toeslagen en regelingen’. Die oproep doen de Nationale
ombudsman en Sociaal Werk Nederland aan de politiek. Ze zien
steeds meer mensen die voorzieningen mijden doordat ze de
overheid niet meer vertrouwen.
NOS nieuws november 2023

## Page 12

12
Vereniging van Nederlandse Gemeenten
4

Digitale Agenda Gemeenten
2028
4.1	 Inleiding
Vanuit wat er in onze omgeving en bij
gemeenten gebeurt, zien we dat de
digitale agenda van gemeenten
doorgezet moet worden. Dat doen
we met een governance die sinds de
komst van de vorige digitale agenda
goed is verankerd. We baseren ons
daarbij op de Verenigingsstrategie
VNG 2030: Stap naar voren. Het
College voor Dienstverleningszaken
richt zich daarbinnen met name op
de ‘infrastructurele’ kant van de
digitale transformatie. Het is zeer
urgent om meer samen te
organiseren en één sterke
bestuurslaag te vormen. Ook de Commissie Informatiesamen­leving houdt daarom
aandacht voor dit onderdeel van het verhaal. Want de basis moet op orde zijn om andere
activiteiten mogelijk te maken. Met de komst van de vorige digitale agenda is bij de
commissie meer focus ontstaan op de onderwerpen ‘overheid’ en ‘samenleving’. Het
beschermen van publieke waarden en de grondrechten van inwoners in de digitale
transformatie is er als belangrijkste aandachtsgebied bijgekomen.
Deze ontwikkelingen leiden voor de lokale overheid tot drie doelstellingen in de digitale
transformatie:
1.	 Normeren en democratiseren
2.	 Mogelijk maken (de basis op orde)
3.	 Kansen benutten
Digitale
Agenda
Gemeenten
2028
Normeren &
democratiseren
Mogelijk
maken
Kansen
benutten
Eén sterke, collectieve, bestuurslaag
Gemeenten kiezen er in de Verenigingsstrategie voor om zich als
collectief krachtiger op te stellen, als één sterke bestuurslaag. Deze
ontwikkeling is in het domein van digitalisering ook in volle gang. Het
bundelen van expertise, praktijkervaring én uitvoeringskracht. Ze maken de stap van
‘samen organiseren’ naar ‘samen uitvoeren’, om inzichten van de één om te zetten in
ontzorging van allen. Gemeenten zetten vaart achter deze ontwikkeling: dit is nodig om
steeds complexere opgaven het hoofd te bieden, maar ook om een stevige
onderhandelingspartij te zijn en inhoudelijk sterke kaders vast te stellen. Zo staan
gemeenten samen met hun medeoverheden aan het roer van de informatiesamenleving.

## Page 13

13
Vereniging van Nederlandse Gemeenten
4.2	 Democratiseren
Met deze digitale agenda is de
doelstelling om te normeren en
democratiseren in de digitale
samenleving. Hiermee gaan
gemeenten een stap verder dan in
de vorige digitale agenda, waarin
we spraken van ‘duiden en
reflecteren’. Niet alleen willen
gemeenten de snelle
technologische ontwikkelingen
volgen en begrijpen, maar juist ook
daarin sturen en vormen om publieke waarden en digitale grondrechten van inwoners te
beschermen. De keuzes die we als digitale samenleving maken kunnen we niet overlaten
aan een paar grote technologiebedrijven, maar moeten we maken via democratische
processen en instituties, zoals de gemeenteraad en volgens de algemene beginselen van
behoorlijk bestuur.
De maatschappelijke impact van technologie is de afgelopen jaren heel duidelijk
geworden, ook lokaal. De toename in desinformatie online kent offline, in de fysieke
wereld, zijn weerslag in lokale demonstraties en aantasting van de sociale cohesie
(polarisering en radicalisering). En wanneer werkgevers AI inzetten om personeel te
werven en selecteren en dit leidt tot geautomatiseerde discriminatie, is het aan
gemeenten om de gedupeerden te helpen toch hun plek op de arbeidsmarkt te vinden.
Het Toeslagenschandaal en de SyRI-affaire tonen bovendien aan dat ook de overheid blind
kan zijn voor mens en recht wanneer zij technologie inzet.
Daarom is regie vanuit de overheid onmisbaar in een veilige digitale samenleving. We
hebben kaders nodig om de inzet van technologie te begeleiden, zoals de Principes voor
de Digitale Samenleving of de Principes Cameratoezicht art. 151 c-Gw. Om digitale
technologie, die steeds krachtiger wordt, mede te ontwikkelen en gericht in te zetten voor
het aanpakken van maatschappelijke opgaven zoals de energietransitie, de woningbouw-
opgave en het verbeteren van de bestaanszekerheid van inwoners. En om richting te geven
aan de markt, bijvoorbeeld met inkoopvoorwaarden om mensenrechten mee te wegen bij
het kiezen van cameraleveranciers. De gemeente moet daarbij haar digitale soevereiniteit
versterken en bestaande afhankelijkheden afbouwen, omdat die zowel kwetsbaar als
kostbaar zijn. Tegelijkertijd is het nodig om de positie van de burgermaatschappij (‘civil
society’), inwoners en de gemeenteraad te versterken. Alleen met behulp van hun inzicht,
tegenwicht en zeggenschap kunnen we de inzet van technologie verantwoord maken,
veilig en met meerwaarde voor de maatschappelijke opgaven.
Digitale
grondrechten
& ethiek
Anticiperen
op nieuwe
technologie
Kaderstelling
Normeren &
democratiseren
Ontzorgen met standaarden
Standaarden zorgen voor een betere gemeentebrede en overheidsbrede
samenwerking en dienstverlening. Als we als één overheid de
publieksdienstverlening meer willen laten aansluiten op de leefwereld van mensen
dan moeten we het uitwisselen van gegevens makkelijker maken. En daarvoor zijn
standaarden noodzakelijk. Standaardisatie is niet voor niets een speerpunt van de
Commissie Informatiesamenleving, het ontzorgt gemeenten. Breed uitgelegd:
een modelverordening en beleidsprincipes over cameragebruik nemen
gemeenten ook (denk)werk uit handen. Waar nodig krijgen ze de kracht van het
collectief mee, zoals voor een sterkere onderhandelingspositie bij beslissingen
over data-infrastructuur met mede-overheden, of afdwingbaarheid van onze
waarden bij leveranciers. Willen wij dit werk bij elkaar uit handen kunnen nemen,
dan moeten we ook bereid zijn dit werk uit handen te géven. We richten
besluitvorming in om hier samen uit te komen.

## Page 14

14
Vereniging van Nederlandse Gemeenten
De hoofdonderwerpen en thema’s die bij deze doelstelling horen zijn:
A.	Digitale grondrechten en ethiek met als thema’s:
•	 Democratiseren van inzet digitale technologie
•	 Digitale ethiek in de organisatie
•	 Verantwoord datagebruik en datadialogen
•	 Moresprudentie
B.	Kaderstelling met als thema’s:
•	 Principes voor de digitale samenleving
•	 Inkoopvoorwaarden en leveranciersmanagement
•	 Kaders en wetgeving AI en algoritmen
•	 Kaders en wetgeving camera’s en sensoren
C.	Anticiperen op nieuwe technologie met als thema’s:
•	 Trendrapport Informatiesamenleving
•	 Digitale onafhankelijkheid en digitale gemeenschapsgoederen
4.3	 Mogelijk maken (de basis op orde)
Collectief naar betere dienstverlening
voor iedereen
Vanuit het besef dat de opgave groter is en
de impact over de grenzen van gemeenten
reikt, zetten gemeenten met steun van de
VNG de volgende stappen. Digitale
diensten worden zoveel mogelijk met
gestandaardiseerde en herbruikbare
elementen gerealiseerd, waaronder de
onderdelen van de Generieke Digitale
Infrastructuur (GDI). Zo worden complexiteit
en kosten verder gereduceerd. Ook kan
eenvoudiger en sneller worden samengewerkt
met uitvoeringsorganisaties en medeoverheden. Deze
uniformiteit draagt bij aan de beleving van inwoners en bedrijven dat de overheid
daadwerkelijk als één geheel werkt. In de digitale transitie is het voor gemeenten van
essentieel belang dat alle inwoners en bedrijven daarin kunnen meekomen, en toegang
hebben tot gemeentelijke diensten. Als zij onvoldoende of zelfs niet (digitaal) vaardig zijn,
moet er een alternatief voorhanden zijn om passende ondersteuning te bieden.
Dienstverlenende
overheid
Veilige
overheid
Mogelijk
maken
Betrouwbare
overheid
Slimme
overheid
Thema’s ‘dienstverlenende overheid’:
•	 GDI
•	 Digitale identiteit
•	 Digitale inclusie
•	 Basisregistraties en burgerzaken
•	 Dienstverlening proactief en inclusief
Collectieve transformatie informatie­voorziening naar een slimmere overheid
Een aanzienlijke hoeveelheid nieuwe Europese wet- en regelgeving stelt de komende jaren
(dwingende) eisen aan de digitalisering van en voor gemeenten. We werken samen aan de
vertaling van Europese regelgeving rondom digitalisering naar de gemeentelijke uitvoering.
Om aan deze eisen te (kunnen) voldoen moeten gemeenten een flexibel en stevig
fundament creëren waarop zij slimme, betrouwbare en veilige digitale dienstverlening
kunnen realiseren. Met deze agenda hebben wij de ambitie de komende jaren een
collectieve transformatie van de informatiehuishouding te realiseren door o.a. verankering
van Common Ground-principes, het Federatief Datastelsel en standaardisatie van

## Page 15

15
Vereniging van Nederlandse Gemeenten
gegevensuitwisseling. Realisatie van dit fundament is een onvermijdelijke randvoorwaarde
om de dienstverlening aan inwoners en bedrijven naar het hoogwaardige en betrouwbare
niveau te krijgen.
Samenwerking
markt – overheid
Private partijen geven een groot deel van de digitale samenleving vorm. De roep
vanuit leveranciers is dat overheden hier meer regie op moeten pakken en
richting geven. We ondersteunen gemeenten te spreken met één stem naar de
markt. Zodat publieke en private leveranciers hun productportfolio inrichten en
investeringskeuzes maken op basis van onze collectieve kaders, principes,
standaarden en prioriteiten. Zo dwingen wij onze waarden af, zoals transparante
algoritmen, beperking van desinformatie en non-discriminatie. Ook maken we de
digitale economie veilig en gezond, in lijn met ‘digitale onafhankelijkheid’. We
doorbreken de concentratie van (economische) macht bij enkele niet-Europese
bedrijven en scheppen zo ruimte voor het mkb en innovatie.
Thema’s ‘slimme overheid’:
•	 Regie op Gegevens
•	 Grip op gegevensuitwisseling
•	 Federatief Datastelsel / FDS (herziening IM-WOZ en invoering Wegennetwerkregistratie)
•	 Common Ground
•	 Juridische kaders voor informatie en gegevensdeling
•	 Europese regelgeving zoals SDG, OOTS
Wetgeving
Europese wetgeving is veel­omvattend en dwingend van aard. Dit beperkt de
beleidsruimte van nationale wetgeving. Gemeenten maken zich zorgen over de
haalbaarheid en uitvoerbaarheid van het wetgevings­pakket op digitalisering
vanuit Europa. Daarom zetten we in samenhang én gezamenlijkheid in op de
interpretatie en implementatie van deze wetten.
Een aantal nationale generieke informatiewetten is onlangs in werking getreden
of treedt binnen kort in werking: waaronder de Wet open overheid, de nieuwe
Archiefwet, de Wet digitale overheid en de Wet modernisering elektronisch
bestuurlijk verkeer. Deze wetten reguleren de wijze waarop gemeenten met
informatie omgaan in relatie tot de inwoners en ondernemer, bevorderen
transparantie en bieden waarborgen bij digitale interactie met de overheid.
Gemeenten hebben wel een uitdaging in de (gelijktijdige) implementatie van
deze wetten. We zorgen voor ondersteuning van gemeenten bij deze opgave.
Vertrouwen door openheid
Gemeenten streven ernaar om hoogwaardige en proactieve dienstverlening te bieden aan
inwoners en ondernemers. Inwoners en ondernemers verwachten dat zij zich snel,
makkelijk en betrouwbaar digitaal kunnen identificeren bij en communiceren met de
overheid. Zij verwachten dat gemeenten open en transparant zijn in hun besluitvorming, in
de gegevens die zij vastleggen en met wie zij die uitwisselen. Verder verwachten inwoners
dat zij regie kunnen voeren over hun eigen gegevens en dat ze deze veilig en betrouwbaar
kunnen uitwisselen en wijzigen. Openbaarmaking en online publicatie van

## Page 16

16
Vereniging van Nederlandse Gemeenten
overheidsinformatie dient de democratische rechtstaat, de inwoner, het bestuur en
economische ontwikkeling. Door publieke verantwoording wordt bijgedragen aan de
versterking van het vertrouwen in de overheid.
Thema’s ‘betrouwbare overheid’
•	 Open overheid: Wet open overheid
•	 Open data: Wet implementatie Open data richtlijn (gewijzigde wet hergebruik van
overheidsinformatie), Data Governance Act, Data Act
•	 Duurzame toegankelijkheid: Gemoderniseerde Archiefwet, selectielijsten archiefbescheiden
Digitale veiligheid is de norm
Gemeenten zijn maatschappelijk verantwoordelijk voor de digitale veiligheid van hun
dienstverlening, preparatie op digitale ontwrichting en versterking van de weerbaarheid van
inwoners en ondernemers tegen cybercriminaliteit.
Digitale veiligheid moet aan een aantal randvoorwaarden voldoen.
Zo kunnen gemeenten adequaat optreden in de online samenleving als zij transparant zijn
over hun rol, de verdeling van verantwoordelijkheden, en de ruimte die zij daarvoor hebben
in de onlinewereld. Een duidelijke rolverdeling tussen gemeenten, Veiligheidsregio’s, politie
en Openbaar Ministerie (de cyberdriehoek) is van groot belang om digitale incidenten en
crises, online aangejaagde ordeverstoringen tegen te gaan. En de weerbaarheid van
inwoners en ondernemers tegen digitale en gedigitaliseerde criminaliteit te versterken. Een
fysiek én digitaal veiligheidsstelsel biedt zekerheid en helpt het vertrouwen in de overheid
herstellen. Ook op het gebied van digitale veiligheid kent Nederland een krappe
arbeidsmarkt. Gemeenten zoeken elkaar hierin op, met een duidelijk handelingsperspectief
en een sterke informatiepositie kunnen zij beleid en uitvoering ondersteunen.
Een belangrijk deel van de EU-regelingen (Digital Decade) die ook Nederland moet
doorvoeren, heeft direct gevolgen voor de versterking van de digitale weerbaarheid van
gemeentelijke dienstverlening. Bijvoorbeeld voor de inzet van veilige technologie in het
fysiek domein en in de rol van opdrachtgever naar ICT-leveranciers. Digitalisering moet
betrouwbaar zijn en de digitale veiligheid geborgd.
Voor gemeenten is een integrale blik op risicomanagement noodzakelijk om de continuïteit
van de dienstverlening te kunnen garanderen. Daarin vindt een afweging plaats op politieke,
financiële, juridische én cybersecurityrisico’s. Gemeenten zetten in op een verdere
professionalisering van digitale veiligheid, privacy, artificial intelligence en IT-
opdrachtgeverschap. Op deze onderwerpen is een collectieve aanpak onmisbaar. Het
aantal incidenten neemt sterk toe, inwoners en ondernemers verwachten dat de overheid
zorgdraagt voor goede beveiliging van de data die zij in haar bezit heeft. Gemeenten
intensiveren hun samenwerking. Met VNG breiden zij het instrumentarium voor een veilige
gezamenlijke uitvoering uit. Bij digitalisering is Beveiliging en privacy een uitgangspunt dat
doorlopend aandacht en inzet vraagt.
Common Ground
Gemeenten hebben met de visie Common Ground een duidelijke richting gekozen
om de informatie­voorziening anders in te richten. We willen toe naar een moderne
gezamenlijke informatievoorziening die minder versnipperd is, en waarbij
gegevens altijd beveiligd en actueel zijn. Dat kan als de data bij de bron zijn en ook
daar worden opgevraagd. Voor het betekenisvol delen van gegevens zijn
standaarden essentieel. Alleen met een moderne en gezamenlijke informatie­
voorziening kunnen wij goede dienstverlening bieden en slim data­gedreven
werken aan maat­schappelijke opgaven samen met andere overheidsorganisaties
in de toekomst blijven garanderen. De Common Ground visie wordt inmiddels
breed gedragen, dat zien we ook terug in de manier waarop diverse
informatieketens en stelsels binnen de gehele overheid worden ingericht.

## Page 17

17
Vereniging van Nederlandse Gemeenten
Thema’s:
Agenda digitale veiligheid
•	 Eigen huis op orde
•	 Preparatie digitale ontwrichting
•	 Weerbare inwoners/ondernemers
•	 Leiderschap en professionalisering digitale veiligheid
•	 Arbeidskrapte digitale veiligheid
4.4	 Kansen Benutten
Digitalisering en datagedreven werken bieden
grote kansen voor samenleving en overheid.
Of het nu gaat om het actief helpen van
multiprobleemgezinnen, een betere kwaliteit
van de leefomgeving, bestrijding van
ondermijning of het creëren van economische
groei, zoals beschreven in de Strategie Digitale
Economie - werken aan een weerbare en
welvarende digitale economie.
Bij vroegsignalering op problematische
schulden bijvoorbeeld zien we dat
digitalisering, actuele data en innovatieve samenwerking met marktpartijen rondom
betalingsachterstanden bij telecomproviders of energiemaatschappijen, leiden tot minder
instroom in de schuldsanering. Zo creëren we op een verantwoorde manier
maatschappelijke meerwaarde.
Kansen
benutten
Innovatie
Datagedreven
werken
Koppeling
domeinen
Koppeling domeinen
Digitalisering van de overheidsdienstverlening biedt kansen op verbetering van die
dienstverlening. Dit is een noodzaak, omdat mensen verwachten dat dienstverlening 24/7
beschikbaar is met actuele informatie. Ook schaarste op de arbeidsmarkt vereist dat
gemeenten hun uitvoering anders en slimmer organiseren. De grote akkoorden in het
Sociaal Domein (Integraal Zorgakkoord, Gezond en actief Leven Akkoord,
hervormingsagenda Jeugdzorg) en de belofte van Bestaanszekerheid hebben allemaal in
zich dat moderne, domeinoverstijgende dienstverlening gebaseerd is op moderne
afspraken over digitalisering, met daarbij aandacht voor de bescherming van publieke
waarden en digitale grondrechten. Gemeenten hebben in deze ontwikkelingen een
leidende rol als bestuurlijke partner en omdat zij dicht bij de inwoner staan.
In het fysiek domein is de Omgevingswet in werking getreden.
Onze moderne, permanent verbonden samen­leving, heeft een moderne digitale
infrastructuur nodig om te kunnen functioneren. Goed en snel verbonden, zijn absolute
voorwaarden voor vrijwel alle vormen van digitale technologie. Nederland heeft een
robuuste basisinfrastructuur, uitdagingen zijn de inpasbaarheid in oude binnensteden,
bereikbaarheid van buiten­gebieden en coördinatie op het plaatsen van antennes en het
graven van glasvezel.
Datagedreven werken
Data helpt gemeenten bij beleidsvorming en -evaluatie, op een veelheid aan terreinen. Of
het nu gaat om de woningbouwopgave, de energietransitie of inzicht in
jeugdproblematiek, actuele en bruikbare data zijn randvoorwaarden om sturing en
monitoring te ondersteunen. De interbestuurlijke datastrategie (IBDS) en de ontwikkeling
van een federatief datastelsel (FDS) zijn hierin eveneens belangrijke randvoorwaarden.
Afgeleid hiervan ontstaan rondom de grote thema’s datahubs waar gemeenten gebruik van
kunnen maken, met datasets, dashboards en kaarten die inzicht geven in de bestaande
situatie.

## Page 18

18
Vereniging van Nederlandse Gemeenten
We zetten in op vier pijlers rondom data:
1.	 Versterken collectieve informatiepositie van gemeenten, zodat we als één bestuurslaag,
op basis van feiten en analyse beleid kunnen (bij)sturen en wetgeving kunnen beïnvloeden.
2.	 Ontzorgen gemeenten via het leveren van veilige, verantwoorde data- en
informatieservices, zoals het beschikbaar stellen van databronnen, datatoepassingen,
data-analyses, datakaders, data-expertise en leer- en ontwikkeltrajecten.
3.	 Bijdragen aan een betrouwbare overheid door een collectief (en interbestuurlijk)
datafundament te ontwikkelen. Met het datafundament kunnen we de uitwisselingen en
het gebruik van data standaardiseren, zodat dit ethisch, veilig en verantwoord gebeurt. En
zijn we in staat om voor gemeenten collectief data in te kopen en de afhankelijkheid van
leveranciers te verminderen.
4.	 Vergroten van de kennis, vaardigheden en competenties van gemeenten op het gebied
van data gedreven werken.
Samenwerking
Digitalisering biedt kansen om te kijken naar bouwstenen die ook andere
gemeenten en overheden kunnen gebruiken. Dat is niet altijd makkelijk en gaat
niet vanzelf. Deze krachten­bundeling vraagt organisatie, compromissen en steeds
vaker het delen van schaarse expertise. Hier is jarenlange ervaring mee,
bijvoorbeeld in gemeenschappelijke regelingen, die komt nu in een
stroomversnelling. We verbinden (interbestuurlijke) samen­werking in een netwerk
van netwerken, laten ons voeden door community’s van experts en zorgen voor
een ‘beslis­infrastructuur’ waarmee gemeenten goede ideeën sneller de kracht van
bijvoorbeeld een standaard meegeven.
Innovatie
Om te blijven aansluiten op de snelle technolo­gische en maatschappelijke ontwikkelingen
in de samenleving, zetten we in op innovatie. Via de Europese methode en agenda van
‘missie­gedreven innovatie’ werken gemeenten om de kansen van nieuwe technologie voor
de aanpak van maatschappelijke opgaven te benutten. Innovatie vraagt daarnaast ook om
innovatief werken in de gemeentelijke organisatie, waarbij we experimenteren & leren (van
elkaar) en zo nieuwe processen ontwikkelen om de kansen van technologie te benutten
met oog voor publieke waarden en digitale grondrechten. Veel aandacht gaat in de looptijd
van deze agenda uit naar de organisatorische innovatie rondom artificiële intelligentie.
De hoofdonderwerpen en thema’s die hierbij horen zijn:
A.	Koppeling domeinen
Koppeling met sociaal domein
•	 Zorg
•	 Sociale zekerheid
(inzet op bestaanszekerheid, terugdringen armoede en schulden)
•	 Arbeidsmarkt (verbetering samenwerking in de arbeidsmarktregio’s)
Koppeling met fysiek domein
•	 Verkenning Informatiepositie Fysiek Domein (VIFD)
•	 Leefomgeving (Omgevingswet, Interbestuurlijk Programma Vergunningverlening,
Toezicht en Handhaving)
•	 Randvoorwaarden: Agenda digitale
infrastructuur
Koppeling met andere domeinen
•	 Democratie, veiligheid, gemeentefinanciën, gemeenterecht, arbeidszaken en andere
thema’s binnen fysiek en sociaal domein

## Page 19

19
Vereniging van Nederlandse Gemeenten
B.	Datagedreven werken
•	 IBDS (Interbestuurlijke Datastrategie)
•	 Realisatie van VNG-datastrategie: opgavegericht en verantwoord datagebruik
Kennisnetwerk Data en Samenleving)
•	 Informatiepositie versterken
•	 Datagedreven belangenbehartiging
•	 Aanjaagfunctie datagedreven werken (richting maatschappelijke opgaven)
C.	Innovatie
•	 Innovatie-infrastructuur en kennisdeling (o.a. Dutch Societal Innovation Hub)
•	 Generatieve Artificiële Intelligentie
De digitale agenda 2028 en de Caribische leden
De meeste acties en ontwikkelingen in deze agenda weerspiegelen niet de behoefte die
leeft bij de Caribische leden van de VNG. De snelheid van veel ontwikkelingen in Bonaire,
Sint Eustatius en Saba loopt niet synchroon met de siutatie in Nederland. Via de
Werkagenda waarden­gedreven digitaliseren van het Minister van BZK worden ook de
Caribische leden ondersteund. De uitvoering van dit beleid is net gestart. We bezien in de
komende periode samen met BZK hoe VNG daarop kan aansluiten. We onderzoeken of en
welke acties er vanuit verenigingsverband nodig zijn om de Caribische leden te onder­
steunen.
‘Onze inwoners ervaren hun leefomgeving als één geheel,
zo moeten we de onderliggende data ook zien’
“Van wonen en mobiliteit tot energie en klimaat: domeinen die binnen de
Rijksoverheid vaak strak zijn gescheiden, komen binnen de gemeente juist samen.
Mensen wonen, werken en recreëren er, hebben zorg nodig, verplaatsen zich,
maken gebruik van warmte en elektriciteit. Data en digitalisering kunnen helpen
om al die opgaven met elkaar te verbinden. Stel dat je een energieneutrale,
sociale cohesie bevorderende wijk wilt bouwen met ruimte voor duurzame
mobiliteit waarin energie- en afvalstromen en de luchtkwaliteit automatisch
worden gemonitord. Dat vraagt om een grote mate van samenhang tussen de
benodigde data. De huidige basisregistraties zijn daarvoor niet meer voldoende.
Als gemeenten kunnen we dat ook niet alleen oplossen. Daarom geloof ik in een
krachtig federatief datastelsel, waarbij data uit alle relevante sectoren op een
gestandaardiseerde, uniforme wijze beschikbaar zijn. Dat begint met de vraag:
wat willen we eigenlijk, waar willen we met data en digitalisering naar toe?
Natuurlijk gaat het daarbij ook om governance en financiering. Maar laten we
eerst samen het idee omarmen. Want nu al gaan stoeien over de vraag wie wat
betaalt, is de dood in de pot.”
Astrid Nienhuis, tot 1 april 2024 burgemeester van Heemstede

## Page 20

20
Vereniging van Nederlandse Gemeenten
Bijlage
Uitwerking thema’s
Hoofdonderwerpen en thema’s.
Hoofstuk
Hoofdonderwerpen
Thema’s
1.	 Normeren en
democratiseren
A.	Digitale Grond­
rechten en Ethiek
•	 Democratiseren van inzet digitale
technologie
•	 Digitale ethiek in de organisatie
•	 Verantwoord datagebruik en
datadialogen (Interbestuurlijke
datastrategie IBDS-datadialogen)
•	 Moresprudentie
B.	Kaderstelling
•	 Principes voor de digitale samenleving
•	 Inkoopvoorwaarden en
leveranciersmanagement
•	 Kaders en wetgeving AI en algoritmen
•	 Kaders en wetgeving camera’s en
sensoren
C.	Anticiperen op
nieuwe digitale
technologie
•	 Trendrapport Informatiesamenleving
•	 Digitale soevereiniteit­
onafhankelijkheid en digitale
gemeenschapsgoederen

## Page 21

21
Vereniging van Nederlandse Gemeenten
Hoofstuk
Hoofdonderwerpen
Thema’s
2.	 Mogelijk maken
(basis op orde)
A.	 Dienstverlenende
Overheid
•	 GDI
•	 Digitale identiteit (EDI-Wallet)
•	 Digitale Inclusie
•	 Basisregistraties (burgerzaken)
•	 Dienstverlening proactief en inclusief
(Omnichannel MijnServices en
WMEBV, Informatiepunten digitale
overheid IDO, overheidsbrede
loketten, landelijke informatie-
voorziening
B.	 Slimme Overheid
•	 Regie op Gegevens2
•	 Grip op gegevensuitwisseling
•	 Federatief Datastelsel (FDS)
•	 Common Ground
•	 Juridische kaders voor informatie en
gegevensdeling
•	 Europese regelgeving zoals SDG,
OOTS
C.	 Betrouwbare
Overheid
•	 Open Overheid: Wet open overheid,
•	 Open data: Open data richtlijn,.
•	 Duurzame toegankelijkheid;
Gemoderniseerde Archiefwet,
Selectielijsten archiefbescheiden
D.	 Veilige Overheid
•	 Agenda digitale veiligheid (ADV)
•	 Eigen huis op orde
•	 Preparatie digitale ontwrichting
•	 Weerbare inwoners/ondernemers
•	 Leiderschap en professionalisering
digitale veiligheid
•	 Arbeidskrapte digitale veiligheid
Afkortingenlijst
FDS
Federatief Datastelsel
GDI
Generieke Digitale Infrastructuur
WMEBV
Wet modernisering elektronisch bestuurlijk verkeer
IBDS
Interbestuurlijke datastrategie
BGT
Basisregistratie Grootschalige Topografie
SDG
Single Digital Gateway
OOTS
Once-Only Technical System
ADV
Agenda Digitale Veiligheid
2	 NB Regie op gegevens heeft verschillende gedaanten en past ook onder A en C. Er is een keuze gemaakt in
de ordening, dat betekent dat thema’s ook onder verschillende hoofdonderwerpen en hoofdstukken vallen.

## Page 22

22
Vereniging van Nederlandse Gemeenten
Hoofstuk
Hoofdonderwerpen
Thema’s
3.	Kansen benutten
A.	Koppeling
domeinen
Koppeling met sociaal domein
•	 Zorg
•	 Sociale zekerheid (inzet op
bestaanszekerheid, terugdringen
armoede en schulden)
•	 =Arbeidsmarkt (verbetering
samenwerking in de
arbeidsmarktregio’s)

Koppeling met fysiek domein
•	 Verkenning Informatiepositie Fysiek
Domein (VIFD)
•	 Leefomgeving (Omgevingswet,
Interbestuurlijk Programma
Vergunningverlening, Toezicht en
Handhaving)
•	 Randvoorwaarden: Agenda digitale
infrastructuur

Koppeling met andere domeinen
•	 Democratie, veiligheid,
gemeentefinanciën, gemeenterecht,
arbeidszaken en andere thema’s
binnen fysiek en sociaal domein
B.	Datagedreven
werken
•	 IBDS (Interbestuurlijke Datastrategie)
•	 Realisatie van VNG-datastrategie:
opgavegericht en verantwoord
datagebruik Kennisnetwerk Data en
Samenleving)
•	 Informatiepositie versterken
•	 Datagedreven belangenbehartiging
•	 Aanjaagfunctie datagedreven werken
(richting maatschappelijke opgaven)
C.	Innovatie
•	 Innovatie-infrastructuur en
kennisdeling (o.a. Dutch Societal
Innovation Hub)
•	 Generatieve Artificiële Intelligentie)

## Page 23

23
Vereniging van Nederlandse Gemeenten
1.	 Normeren en democratiseren
A.	Digitale Grondrechten en Ethiek
Democratiseren van inzet digitale technologie
Wat is het?
We werken op verschillende niveaus om de inzet van digitale technologie onder de invloed
te brengen van onze democratische processen en instituties. Dat betekent onder andere
dat we eraan werken de rechtsbescherming van inwoners te versterken, ze meer
zeggenschap te geven over hun gegevens en de digitale technologie waarmee zij te
maken krijgen (bijvoorbeeld via participatietrajecten en door samenwerkingen met de
burgermaatschappij (civil society). Ook werken we aan de ontwikkeling van Digitale
Gemeenschapsgoederen, waarmee we delen van de digitale infrastructuur meer onder
publieke controle brengen, ter versterking van de digitale onafhankelijkheid van (lokale)
overheden.
Digitale ethiek in de organisatie
Wat is het?
Om de inzet van digitale technologie verantwoorder en efficiënter te maken, is het
essentieel om ethische overwegingen structureel in te bedden in gemeentelijke processen.
De inwoner moet erop kunnen vertrouwen dat gemeenten technologie verantwoord
gebruiken. Door ethische afwegingen structureel in te bedden bij de ontwikkeling en het
gebruik van (spannende) technologieën, creëren gemeenten een cultuur van transparantie
en toerekenbaarheid.
Verantwoord datagebruik en datadialogen (Interbestuurlijke datastrategie IBDS-
datadialogen)
Wat is het?
Door in te zetten op verantwoord datagebruik draagt de VNG-datastrategie bij aan een
betrouwbare overheid. In VNG-verband en in interbestuurlijke samenwerking ontwikkelen
we kaders en methodieken, en passen we deze toe in de praktijk. Onderdeel hiervan zijn de
datadialogen. Dat zijn maatschappelijke gesprekken over de gewenste inzet van
technologie, de waarden die in het geding zijn, de personen die erdoor geraakt worden, de
gevolgen en het handelingsperspectief.
Moresprudentie
Wat is het?
Door ethische reflectie toe te passen bij een breed scala aan casuïstiek ontstaat
moresprudentie: morele keuzes die als ‘gegeven’ of standaard kunnen gelden in
vergelijkbare situaties.
B.	Kaderstelling
Principes voor de digitale samenleving
Wat is het?
De Principes voor de Digitale Samenleving vormen een kader voor de inzet van technologie
in de openbare ruimte. Er is een overkoepelende set Principes, en er zijn Principes op het
niveau van specifieke technologieën (zoals de Principes voor cameratoezicht onder artikel
151c van de Gemeentewet).
Inkoopvoorwaarden en leveranciersmanagement
Wat is het?
Via inkoopvoorwaarden en leveranciersmanagement geven gemeenten richting aan
ontwikkelingen in de markt, zodat die in lijn zijn met publieke waarden. Door voorwaarden
te stellen aan de ontwikkeling en inkoop van technologie kunnen de digitale grondrechten
van inwoners beter beschermd worden. Dit doen we nadrukkelijk in interbestuurlijk
verband om sterker te staan.

## Page 24

24
Vereniging van Nederlandse Gemeenten
Kaders en wetgeving AI en algoritmen
Wat is het?
Door in te zetten op zorgvuldige registratie en verantwoording van het gebruik van
algoritmen en sensoren door de gemeenten, zijn inwoners in staat om inzicht te krijgen in
de besluitvormings­processen die hen beïnvloeden. Dit versterkt het vertrouwen in de
lokale overheid.
Kaders en wetgeving camera’s en sensoren
Wat is het?
Door in te zetten op de ontwikkeling van kaders voor camera’s en sensoren, zorgen we
ervoor dat gemeenten de vruchten plukken van innovatieve technologie maar ook dat de
grondrechten van inwoners beschermd blijven.
C.	Anticiperen op nieuwe digitale technologie
Trendrapport Informatiesamenleving
Wat is het?
Via trendverkenningen monitoren we technologische ontwikkelingen, en de
maatschappelijke ontwikkelingen daaromheen, om gemeenten daarover te informeren.
Digitale onafhankelijkheid en digitale gemeenschapsgoederen
Wat is het?
Op veel digitale fronten zijn Europese, Nederlandse en lokale overheden te afhankelijk
geworden van niet-Europese landen. Om die afhankelijkheid te verkleinen moeten we onze
invloed op het ontwerp en het gebruik van digitale technologieën en de digitale
infrastructuur vergroten. Digitale onafhankelijkheid gaat daarmee om verschillende
aspecten: democratische controle vergroten, strategische afhankelijkheden afbouwen en
daarmee kwetsbaarheden (o.a. op het gebied van digitale veiligheid) verminderen.
2.	 Mogelijk maken (basis op orde)
A.	Dienstverlenende Overheid
GDI
Wat is het?
De Generieke Digitale Infrastructuur (GDI) is de verzamelterm voor afspraken(stelsels),
standaarden en voorzieningen die overheidsbreed worden gebruikt voor dienstverlening
aan inwoners en ondernemers. Wij streven naar een compacte en robuuste GDI, die onder
meer bestaat uit voorzieningen van het Wdo-stelsel Toegang (o.a. DigiD, DigiD Machtigen
en private diensten waaronder eHerkenning) en een berichten­voorziening (MijnOverheid
Berichtenbox).
Digitale identiteit (EDI-Wallet)
Wat is het?
De EU streeft naar een digitale identiteit die alle Europeanen door heel Europa kunnen
gebruiken om grensoverschrijdende rechten op digitale wijze uit te kunnen oefenen, zoals
het recht op verblijf of werk. De ‘digitale identiteit’ bestaat uit een elektronische wallet,
waarin persoonlijke en zakelijke, formeel gewaarmerkte (identiteits)gegevens worden
opgeslagen, die zowel online als offline kunnen worden uitgewisseld. De toepassingen zijn
legio, zowel binnen als buiten het overheidsdomein: het opvragen van een
geboortecertificaat, openen van een bankrekening, inschrijven voor een opleiding,
aantonen leeftijd etc. Met de wallet krijgen gebruikers controle over de eigen identiteit en
wordt de privacy flink vergroot: Zij zien welke gegevens worden uitgewisseld en bepalen
zelf of dit wel of niet gebeurt. Gemeenten krijgen vanuit verschillende perspectieven te
maken met de digitale identiteit, zowel in hun rol als baliedienst­verlener, de uitgifte van
identiteitsdocumenten en beheerder van persoonlijke gegevens.

## Page 25

25
Vereniging van Nederlandse Gemeenten
Digitale Inclusie
Wat is het?
Digitale inclusie betekent dat iedereen kan deelnemen aan de digitale samenleving en
overheidsdienstverlening. Door digitalisering binnen de overheid en in de samenleving
ontstaat een digitale kloof tussen mensen die wel profiteren van digitale technologie en
mensen die dat niet doen. Er is sprake van digitale uitsluiting wanneer mensen geen
toegang hebben tot apparaten of wanneer zij onvoldoende vaardigheden hebben om de
gewenste informatie digitaal te vinden, ophalen en/of aanleveren. Ongeveer 4 miljoen
mensen in Nederland vinden onvoldoende de weg in de digitale wereld.
Om de samenleving digitaal inclusiever te maken werken we samen met private en semi-
publieke partijen aan een lokale ketenaanpak. Met elkaar verwijzen we actief door naar de
Informatiepunten Digitale Overheid bij de bibliotheken. De Wet digitale overheid (Wdo) en
het Besluit Digitale Toegankelijkheid Overheid (BDTO) verplicht overheden om websites en
apps voor mensen met een beperking toegankelijk te maken. We werken aan duidelijke
overheids­communicatie. Het wets­voorstel Versterking waarborgfunctie Awb houdt o.a.
een verplichting in om besluiten in begrijpelijke taal uit te leggen.
Basisregistraties (burgerzaken)
Wat is het?
Digitalisering in het burgerzakendomein is onlosmakelijk verbonden met digitalisering van
de omgeving. Dit komt de komende jaren in een stroomversnelling, onder invloed van
onder andere diverse wetten en verordeningen vanuit Europa (de Digital Decade) maar ook
onder invloed van de thema’s zoals opgenomen in de Werkagenda Waardengedreven
Digitalisering. Het soort (informatie)producten en diensten dat Burgerzaken levert en de
wijze waarop dat gebeurt, verschuift onder invloed van o.a. informatiekundige
veranderingen (bv. Common Ground), technologische veranderingen (bv. de ontwikkeling
van API’s) en de vorm waarin de producten en diensten geleverd worden (van papieren
aktes naar digitale aktes naar attributen in een wallet etc.). Voor Burgerzaken komt een
belangrijk accent te liggen op de rol van leverancier van digitale burgerdata. De
inhoudelijke ‘traditionele’ expertise in het burgerzakendomein blijft volledig overeind, maar
verdergaande internationalisering en digitalisering veranderen het medewerkersprofiel.
Krapte op de arbeidsmarkt noopt ook hier tot slimmere samenwerking en innovatie
rondom digitaliseringsopgaven.
Dienstverlening proactief en inclusief
Wat is het?
Gemeenten voeren taken uit die direct de levens van inwoners en ondernemers raken. Het
is daarom essentieel hoogwaardige (digitale en fysieke) diensten te verlenen, waarbij
inwoners en ondernemers centraal staan en niet de processen van de overheid. Om
diensten te verlenen die aansluiten bij de behoeften en leefwereld van mensen, is een
transformatie nodig. Wij werken daaraan samen met medeoverheden en
uitvoeringsorganisaties, vanuit een gezamenlijke visie op overheidsbrede dienstverlening.
Op de interbestuurlijke tafels staan proactieve dienstverlening en versterking van de
loketfunctie hoog op de agenda’s. Proactief betekent dat zonder aanvraag diensten
worden aangeboden op basis van gegevens, bekend bij de overheid. De loketfunctie
versterken we door te werken aan Omnichannel kanaalstrategie en MijnServices, een
landelijke informatievoorziening, overheidsbrede loketten en Informatiepunten Digitale
Overheid. Het digitale deel van de Wet modernisering elektronisch bestuurlijke verkeer
(WMEBV) treedt op 1 januari 2025 in werking. De wet verplicht gemeenten om te zorgen
voor passende ondersteuning van inwoners bij dienstverlening en biedt waarborgen voor
hen bij digitale dienstverlening. Om de transformatie mogelijk te maken is gegevensdeling
een basisrandvoorwaarde. We optimaliseren de dienstverlening voor de doelgroep
ondernemers. We benutten tot slot de mogelijkheden voor Artificiële Intelligentie voor
innovatieve dienstverlening.

## Page 26

26
Vereniging van Nederlandse Gemeenten
B.	Slimme Overheid
Regie op gegevens
Wat is het?
Regie op gegevens betekent dat een inwoner grip en zicht heeft op zijn persoonlijke
gegevens bij de overheid. De inwoner heeft inzicht in het gebruik van de overheid van zijn
gegevens en krijgt ook de beschikking over zijn eigen gegevens om te delen met publieke
en private instanties. Europese wetgeving is de aanjager voor de ontwikkeling van wallets
en andere mechanismen voor gegevensdeling. Voor gemeenten is de uitdaging Regie op
Gegevens ook in technische en organisatorische zin op een efficiënte en betaalbare wijze
te regelen.
Grip op gegevensuitwisseling
Wat is het?
De slimme inzet van data is nodig voor de uitvoering van gemeentelijke taken en
dienstverlening en voor de samenwerking met andere publieke en private organisaties. Die
data zijn ook nodig voor het maken van beleid, wetenschap en innovatie. Europa stelt
wet- en regelgeving op die data uit de juridische en taakgebonden silo’s haalt door de
introductie van zogenaamde data spaces. Dit doet Europa met passende privacykaders
(afspraken, standaarden en voorzieningen). Om data volgens die wet- en regelgeving te
organiseren is ook een hoge mate van interoperabiliteit nodig tussen data en
toepassingen, waarin data gebruikt wordt. Die interoperabiliteit vertaalt zich naar
afspraken, standaarden en voorzieningen (ook wel ‘infrastructuur’ genoemd) om
uitwisseling van data mogelijk te maken. DAPI’s is ook onderdeel daarvan. Via grip op
gegevensuitwisseling geven we deze verandering vorm vanuit gemeentelijk perspectief en
dragen we bij aan het gebruik van data als ‘grondstof’ voor maatschappelijke opgaven.
FDS (herziening IM-WOZ en invoering Wegennetwerk-registratie)
Wat is het?
Als onderdeel van de Interbestuurlijke Datastrategie (IBDS) werkt de overheid met het
Federatief Datastelsel (FDS) aan een betere organisatie van data (zie ook: Common
Ground) en datadelen (zie ook: Grip op gegevens­uitwisseling) voor maatschappelijke
opgaven. Gemeenten zijn binnen het FDS als datahouder verantwoordelijk voor de
bijhouding van verschillende databronnen, waaronder vijf van de tien basisregistraties en
verschillende databronnen in het fysieke domein (zie ook: Data in het fysieke domein). Het
belang van die data is groot; zowel voor gemeenten als voor andere organisaties. Voor de
uitvoering van dienst­verleningsprocessen en de aanpak van maatschappelijke opgaven zijn
gemeenten daarnaast een belangrijke gebruiker van data. Met FDS zet VNG zich in voor
een betere organisatie van het data-aanbod vanuit het principe data bij de bron. Hiervoor
maken we interbestuurlijke afspraken over standaardisatie van data en datadeling. Wij
werken daarnaast aan afspraken over onder meer de betekenis van gegevens, de kwaliteit
ervan en de wijze van ontsluiting.
Common Ground
Wat is het?
Inwoners en ondernemers willen snel en makkelijk gemeentelijke diensten afnemen en
erop vertrouwen dat de gemeente altijd over juiste en actuele gegevens beschikt.
Tegelijkertijd willen gemeenten complexe maatschappelijke opgaven sneller en beter
oppakken. Om dat mogelijk te maken is een toekomstbestendige digitale infrastructuur
nodig, waarmee de dienstverlening aan inwoners en ondernemers verbetert, die innovatie
faciliteert en informatie samenbrengt. De informatiekundige visie Common Ground geeft
hieraan richting door te sturen op het organiseren van data los van de processen en
‘spelregels’ (afspraken en standaarden) conform de principes van het Federatief
Datastelsel e.a.. Ook geeft Common Ground richting aan de manier waarop de
gemeentelijke informatievoorziening gebruik maakt van die gedeelde basis: Common
Ground beschrijft en biedt kaders voor de opbouw van gemeentelijke ICT-systemen vanuit
de beoogde scheiding van data en processen.

## Page 27

27
Vereniging van Nederlandse Gemeenten
Juridische kaders voor informatie en gegevensdeling
Wat is het?
De huidige generieke informatiewetten regelen allemaal een onderdeel of aspect van de
informatiehuishouding. Het is moeilijk om de samenhang daarin te overzien en de
samenloop stelt gemeenten in de praktijk voor vragen over de toepassing. Hiernaast stuit
gegevensdeling vaak op juridische belemmeringen of worden regels zo geïnterpreteerd
dat gegevensdeling niet mogelijk is. Ook als dat in het belang van inwoners en
ondernemers is.
Europese regelgeving zoals SDG, OOTS
Wat is het?
De Single Digital Gateway-verordening (SDG) is in december 2023 in werking getreden.
Het doel van de verordening is om inwoners en bedrijven binnen de EU makkelijk toegang
te geven tot digitale overheidsdienstverlening in de EU-lidstaten. Dit gebeurt via het
portaal Your Europe. Deze centrale toegangspoort (gateway) verwijst gebruikers naar de
juiste websites in de verschillende lidstaten. Daarnaast moeten gemeenten EU-burgers en
ondernemers toegang bieden tot een aantal online procedures. Via het Once Only
Technical System (OOTS) hoeven inwoners en ondernemers en bedrijven bepaalde
informatie slechts één keer met de overheid te delen. Deze gegevens kunnen vervolgens,
met toestemming van de betrokkene, tussen overheidsorganisaties binnen de hele EU
veilig en betrouwbaar worden gedeeld.
C.	Betrouwbare Overheid
Open data; Wet implementatie Open data richtlijn (gewijzigde wet hergebruik van
overheidsinformatie), Data Governance Act, Data Act
Wat is het?
De Wet hergebruik overheidsinformatie (Who) verplicht gemeenten op aanvraag
informatie in een machineleesbaar open format beschikbaar te stellen. Europese
wetgeving bevordert dat gemeenten uit eigen beweging data beschikbaar stellen. De
Open datarichtlijn verplicht overheden met name high value datasets die de Europese
Commissie heeft vastgesteld actief openbaar te maken. De Data Governance Act en de
Data act bevorderen uitwisseling van data tussen overheden, private partijen en de
samenleving.
Open overheid: Wet open overheid (Woo)
Wat is het?
Transparantie van het openbaar bestuur is essentieel voor het vertrouwen tussen
samenleving en overheid. De Wet open overheid (Woo) bevordert dat overheidsinformatie
openbaar is en toegankelijkheid van informatie bij bestuursorganen duurzaam verbetert.
De Woo verplicht gemeenten om 17 informatie­categorieën actief openbaar te maken.
Deze documenten worden ontsloten via de Woo-index, een infrastructuur die de minister
van BZK in stand houdt. De Woo treedt de komende jaren gefaseerd in werking.
Gemeenten kunnen ervoor kiezen bovenwettelijk meer informatie actief openbaar te
maken. Wettelijk zijn gemeenten reeds verplicht mededelingen en kennisgevingen van
(voorgenomen) besluiten, zoals verordeningen en beleidsregels, volgens de Wet
elektronische publicaties (Wep) bekend te maken en te publiceren in het elektronische
gemeenteblad.
Duurzame toegankelijkheid; Gemoderniseerde Archiefwet
Wat is het?
Duurzame toegankelijkheid wil zeggen dat informatie vindbaar is en in de tijd zolang wordt
bewaard dat het beschikbaar en bruikbaar is voor iedereen die daar recht op heeft en voor
zolang dat noodzakelijk is. Vanuit verschillende perspectieven is dit van belang: voor de
eigen bedrijfsvoering, verantwoording en erfgoed. In de digitale wereld is het creëren,
vinden en bewaren van informatie aanzienlijk complexer dan in het papieren tijdperk.
Digitale informatie is kwetsbaarder (‘vluchtiger’) dan papier en kan zonder metadatering

## Page 28

28
Vereniging van Nederlandse Gemeenten
mogelijk niet worden teruggevonden. Ook onder die omstandigheid geldt dat de overheid
haar verantwoordelijkheid voor betrouwbaar informatiebeheer waar moet maken. We
zoeken naar innovatieve manieren om digitale informatie in alle vormen duurzaam
toegankelijk te archiveren en ontwerpen selectielijsten archiefbescheiden. De Archiefwet
wordt gemoderniseerd om aan te sluiten op het digitale tijdperk. In de Woo wordt de
verplichting herhaald, maatregelen te treffen om de duurzame toegankelijkheid van
digitale informatie te borgen.
D.	Veilige Overheid
Eigen huis op orde
Wat is het?
Toepasselijke EU-regelgeving: EU-wet beveiliging netwerken en informatiesystemen-2,
herziening BIO, positionering IBD, meldplicht cyberincidenten, nieuw toezichtstelsel en
toezichthouder, aanpassingen ENSIA, brede scope aan zorgplicht en samenloop op
digitale veiligheid in het fysiek en sociaal domein; critical entities resillience, samenloop op
fysiek domein; cyber resillience act en radio emission directive voor gemeenten als ‘klant’
in het versterken van leveranciersmanagement; ePrivacy verordening.
Met de EU-richtlijn NIB2/NIS2 wordt  de Wet beveiliging netwerken en infrastructuur
(Wbni) herzien, onder regie van het ministerie van Justitie en Veiligheid. De richtlijn kent
effecten op zorgplicht, meldplicht, toezicht en sancties voor overheidsdienstverlening,
maar ook in de (jeugd)zorg, de fysieke leefomgeving met verkeer, afval en weg- en
waterbeheer. Hiervoor stellen de betrokken vakministers I&W, VWS en BZK nadere
uitwerkingen op. Gemeenten hanteren op basis van interbestuurlijke afspraken de normen
uit de Baseline Informatiebeveiliging Overheid (BIO). De staatssecretaris van BZK
(Digitalisering) heeft de ambitie uitgesproken om de BIO te verankeren in de Wet
beveiliging netwerkinfrastructuur (Wbni). Daarop werken we het beleid verder uit op basis
van de BIO 1.0, BIO 2.0, CSIR, etcetera, De minister van I&W stelt regels aan
informatieveiligheid in Operationele Technologie/Internet of Thingstechnologie en de
digitale veiligheid in de fysieke leefomgeving. Ook sturen we op het inzichtelijk maken van
feitelijke veiligheid voor gemeenten. In 2024 gaan we door op de ingeslagen weg van
versimpeling van het ENSIA-proces om de auditlasten haalbaar, betaalbaar en uitvoerbaar
te houden.
VNG versterkt de professionalisering van gemeentelijke functionarissen, zoals GS, OOV-
ers, CISO, FG’s, burgemeesters, gemeente­secretarissen, wethouders en raadsleden, op
digitale veiligheid, in samenwerking en aansluiting met de opleidingen/arbeidsmarkt.
Preparatie digitale ontwrichting
Wat is het?
Toepasselijke EU-regelgeving: informatiepositie gemeenten; online onderzoek door
gemeenten; online ordehandhaving; samenloop met NIS-2; verdeling
verantwoordelijkheden bij digitale ontwrichting, -incidenten en -crisis. Versterking digitale
weerbaarheid en snel herstelvermogen.
Gemeenten worden geconfronteerd met online aangejaagde ordeverstoringen, waarbij er
via sociale media oproepen worden gedaan, en mensen zich snel kunnen organiseren om
de openbare orde te verstoren. Om digitale veiligheid in de gemeentelijke samenleving
naar een hoger plan te tillen is een sterke informatiepositie over en inzicht nodig in
maatschappelijk relevante processen ín de gemeente en duidelijkheid over de rolverdeling
bij crises. Voorbeelden hiervan zijn: kaders voor mogelijke gemeentelijk online onderzoek,
de online bevoegdheden van het lokaal bestuur en de voorbereiding op digitale crisis en
ontwrichting. We werken een digitaal veiligheidsstelsel in relatie tot het fysieke
veiligheidsstelsel verder uit. Het denken over digitale veiligheid wordt verder geïntegreerd
met de reguliere denkbeelden over veiligheid. Netwerkpartners zijn bekend, communicatie
met partners is duidelijk en ingericht; de samenwerking met VR versterkt, gericht op een

## Page 29

29
Vereniging van Nederlandse Gemeenten
snel herstel bij digitale verstoringen met fysieke gevolgen, -incidenten en -crises. Een
lokaal integraal informatiebeeld is nodig om als gemeentebestuur te kunnen handelen.
Weerbare inwoners/ ondernemers
Wat is het?
Informatiepositie gemeenten; preventie cybercrime, online fraude, verdeling
verantwoordelijkheden/handelingsperspectief
Cybercrime en cyber-enabled crime zijn groeiende zorgen binnen het veiligheidsbeleid in
de stad. Verschillende vormen van criminaliteit vinden online plaats, zoals bankfraude of
kindermisbruik. In de bestrijding van deze digitale en gedigitaliseerde criminaliteit is inzicht
nodig in het lokaal cybercriminaliteitsbeeld en is het van belang dat de
verantwoordelijkheden en rolverdeling tussen gemeente, politie en Openbaar Ministerie
helder zijn vastgesteld. Een eerste aanzet daartoe is gegeven voor de zogeheten
‘cyberdriehoek’.
Leiderschap en professionalisering digitale veiligheid
Wat is het?
We versterken het leiderschap en ondersteunen gemeenten om beter grip te krijgen op de
breedte van digitale veiligheid en het voor bestuurders relevante handelingsperspectief.
Met intervisie en gerichte trainingen helpt VNG verschillende gemeentefunctionarissen
om onderling de rollen te versterken, kennis te delen en te reflecteren over opgedane
ervaringen.
Arbeidskrapte digitale veiligheid
Wat is het?
We ontwikkelen een aanpak voor de arbeidsmarktkrapte: we koppelen stagairs aan
onderzoeksopdrachten naar effectiviteit en opschaling, We laten de stagiairs de good
practices ook bij andere gemeenten beproeven.
De capaciteit op cybersecurity en digitale OOV is schaars zowel bij gemeenten, voor
onderzoek, bij beleid, als bij realisatie. Het project Arbeidskrapte organiseert stages en
trainee-opdrachten op digitaliseringsvraagstukken in digitale veiligheid, cybersecurity,
privacy en digitale openbare orde en veiligheid. Het gaat om stage- en trainee­opdrachten
bij gemeenten en bij de VNG zelf.
3.	 Kansen benutten
A.	Koppeling met domeinen
Koppeling met sociaal domein
•	 Zorg
•	 Sociale zekerheid (inzet op bestaanszekerheid, terugdringen armoede en schulden)
•	 Arbeidsmarkt (verbetering samenwerking in de arbeidsmarktregio’s)
Wat is het?
Het sociaal domein is volop in beweging. Een gezonde en inclusieve samenleving voor alle
generaties is en blijft het doel. Wij maken voor het Integraal Zorg Akkoord (IZA), het
Gezond en Actief Leven Akkoord (GALA) en de propositie De Winst van het Sociaal
Domein bewuste keuzes over de rol van de gemeente in de (preventieve) zorg, de
bestaanszekerheid en het versterken van de (regionale) arbeidsmarkt. Gemeenten hebben
invloed op de relevante uitvoeringsketens door proactieve agendering en samenwerking.
Op alle terreinen geldt: digitaal waar dat past, persoonlijk contact waar dat moet.

## Page 30

30
Vereniging van Nederlandse Gemeenten
Koppeling met fysiek domein (Leefomgeving (Omgevingswet, Interbestuurlijk
Programma Vergunningverlening, Toezicht en Handhaving))
Wat is het?
Grootschalige wijziging van de dienstverlening rondom vergunningverlening bij ruimtelijke
vraagstukken, waarbij het ingangsjaar 2024 pas de start is van een majeure transitie in dit
deel van de dienstverlening van gemeenten.
Randvoorwaarden: Agenda digitale infrastructuur
Wat is het?
De uitrol van glasvezel en 5G is een randvoorwaarde voor een connectievere maatschappij.
Dit biedt economische kansen voor het buitengebied maar is een coördinatie-opgave voor
gemeenten in de inpassing in de bebouwde omgeving.
Koppeling met andere domeinen (democratie, veiligheid, gemeentefinanciën,
gemeenterecht, arbeidszaken en andere thema’s binnen fysiek en sociaal domein)
Wat is het?
In brede zin kan politisering van digitale samenlevingthema’s bewerkstelligd worden door
de thema’s ook vanuit de inhoudelijke domeinen te benaderen.
B.	Datagedreven werken
IBDS (Interbestuurlijke Datastrategie)
Wat is het?
De Interbestuurlijke Datastrategie (IBDS) is het programma van de overheid om het volle
potentieel van data bij maatschappelijke opgaven, zowel binnen als tussen domeinen op
een ambitieuze en verantwoorde manier te benutten.
Realisatie van VNG-datastrategie: opgavegericht en verantwoord datagebruik
Kennisnetwerk Data en Samenleving)
Wat is het?
De VNG Datastrategie richt zich op drie doelen:
•	 Ondersteunen van gemeenten met datagedreven werken; het delen van ervaringen van
gemeenten en opschalen van succesvolle projecten en oplossingen.
•	 Regie en samenhang voor onze eigen dataprojecten; met projecten die gericht zijn op
maatschappelijke opgaven, en generieke aspecten.
•	 Onder de aandacht brengen van de positie en behoeften van gemeenten in
interbestuurlijke overleggen.
Informatiepositie versterken
Wat is het?
We helpen de gemeentelijke informatiepositie te versterken. Dat doen we door concrete
inhoudelijke informatie op te leveren voor de aanpak van de maatschappelijke opgave, de
ontwikkeling van specifieke tools, toepassingen en bijbehorende handreikingen en
inzichten over versnellers en kaders voor datagedreven werken.
Datagedreven belangenbehartiging
Wat is het?
Een stevige collectieve informatiepositie stelt ons in staat de belangen van gemeenten
beter te behartigen. Door slimme analyses en patroonherkenning zijn we in staat kansen en
knelpunten vroegtijdig te signaleren. Omdat we voortbouwen op datasets, kennis en
ervaring van de voorgaande jaren zijn we sneller in staat de impact van landelijke wet- en
regelgeving in kaart te brengen.

## Page 31

31
Vereniging van Nederlandse Gemeenten
Aanjaagfunctie datagedreven werken (richting maatschappelijke opgaven)
Wat is het?
We stimuleren gemeenten om hun informatiebehoefte helder te krijgen voor het uitvoeren
van maatschappelijke opgaven. En we werken aan verbindingen om informatiediensten en
toepassingen zoals Datahub Interne Woningbouw Informatie (DIWI) te realiseren.
C.	Innovatie
Innovatie-infrastructuur en kennisdeling
(o.a. Dutch Societal Innovation Hub)
Wat is het?
Via de innovatie-infrastructuur en kennisdeling leren we om innovatief samen te werken
door de missiegedreven aanpak. Innovatie draait niet alleen om technologie, maar juist ook
om het ontwikkelen van nieuwe processen en vormen van werken in de organisatie. Via de
innovatie-infrastructuur kunnen gemeenten experimenteren & leren (van elkaar).
(Generatieve) AI
Wat is het?
Algoritmen en AI zijn digitale gereedschappen. Ze kunnen een grote bijdrage leveren om
de gemeentelijke uitvoeringspraktijk meer inclusief, verantwoord en betaalbaar te maken.
Dit geeft gemeenten een groot belang om een sturende rol te nemen bij de wijze waarop
deze technologie vorm krijgt in concrete toepassingen, zoals in meertalige chatbots die
inwoners helpen of hulp bieden bij het indienen van bezwaarschriften en automatische
data-analyses op basis van grote hoeveelheden data.

## Page 32

Vereniging van
Nederlandse Gemeenten
Nassaulaan 12
2514 JS Den Haag
+31 70 373 83 93
info@vng.nl
juni 2024

---

*This document was automatically converted from PDF. Some formatting may have been lost in the conversion process.*
