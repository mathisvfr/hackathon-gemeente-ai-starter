---
title: Publiceer impactvolle algoritmes en hoog-risico AI-systemen in het Algoritmeregister - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/6-imp-04-publiceren-algoritmeregister/index.html
scraped_at: 2025-06-12T10:34:53.827770
---

# Publiceer impactvolle algoritmes en hoog-risico AI-systemen in het Algoritmeregister - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/6-imp-04-publiceren-algoritmeregister/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Publiceer impactvolle algoritmes en hoog-risico AI-systemen in het Algoritmeregister

[]( "Vereiste ID")imp-04[](../../../levenscyclus/ "Levencyclus")[Implementatie](../../../levenscyclus/implementatie/)[](../../../levenscyclus/ "Levencyclus")[Monitoring en beheer](../../../levenscyclus/monitoring-en-beheer/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Transparantie](../../../onderwerpen/transparantie/)

## Maatregel

Publiceer het algoritme in het [Nederlandse Algoritmeregister](../../hulpmiddelen/algoritmeregister/).

## Toelichting

  * De regering wil dat de overheid algoritmes verantwoord gebruikt. Mensen moeten erop kunnen vertrouwen dat algoritmes voldoen aan de waarden en normen van de samenleving.
  * Wanneer de overheid open is over algoritmes en hun toepassing kunnen burgers, organisaties en media haar kritisch volgen.
  * Impactvolle algoritmes en hoog-risico AI-systemen moeten daarom worden gepubliceerd in het Algoritmeregister.
  * In het Algoritmeregister moet uitleg zijn over hoe algoritmes of het proces wat hiermee wordt ondersteund werkt.
  * Er is een [Handreiking Algoritmeregister](https://www.digitaleoverheid.nl/document/handreiking-algoritmeregister/) opgesteld met informatie over het publiceren van algoritmes in het Algoritmeregister.
  * De [Algoritmeregister Publicatiestandaard](https://regels.overheid.nl/standaarden/algoritmeregister-publicatiestandaard) kan overheidsorganisaties ondersteunen bij het helpen invullen van het Algoritmeregister.
  * Sommige overheidsorganisaties publiceren hun algoritmes ook in een eigen Algoritmeregister, zodat burgers dit makkelijker kunnen vinden. Bijvoorbeeld het [Algoritmeregister van de Gemeente Rotterdam](https://algoritmeregister.rotterdam.nl/p/Onzealgoritmes), het [Algoritmeregister van de Gemeente Amsterdam](https://algoritmeregister.amsterdam.nl/) of het [Algoritmeregister van het UWV](https://www.uwv.nl/nl/over-uwv/organisatie/algoritmeregister-uwv).
  * Zorg na publicatie dat de informatie in het Algoritmeregister up-to-date blijft en indien nodig regelmatig wordt aangepast.
  * Eventueel kan je meer informatie over het algoritme openbaar beschikbaar stellen. Bijvoorbeeld door het publiceren van de modelcode op een site zoals GitHub of GitLab.

## Risico

Betrokkenen zijn niet op de hoogte dat hun persoonsgegevens worden verwerkt met een algoritme, waardoor zij hier geen controle over hebben.

## Bijbehorende vereiste(n)

Bekijk alle vereisten Vereiste
---
[bzk-01 - Impactvolle algoritmes en hoog-risico-AI-systemen staan in het Nederlandse Algoritmeregister](https://minbzk.github.io/Algoritmekader/voldoen-aan-wetten-en-regels/vereisten/bzk-01-algoritmeregister/)
[aia-08 - Hoog-risico-AI-systemen zijn op een transparante manier ontwikkeld en ontworpen](https://minbzk.github.io/Algoritmekader/voldoen-aan-wetten-en-regels/vereisten/aia-08-transparantie-aan-gebruiksverantwoordelijken/)
[avg-07 - Organisaties zijn transparant over het verwerken van persoonsgegevens](https://minbzk.github.io/Algoritmekader/voldoen-aan-wetten-en-regels/vereisten/avg-07-transparantie-bij-verwerken-persoonsgegevens/)
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Handreiking Algoritmeregister](https://www.digitaleoverheid.nl/document/handreiking-algoritmeregister/)
  * [Algoritmeregister Publicatiestandaard](https://regels.overheid.nl/standaarden/algoritmeregister-publicatiestandaard)
  * [Toetsingskader Algoritmes Algemene Rekenkamer, 2.11, 3.12, 3.14, 3.16](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [Onderzoekskader Algoritmes Auditdienst Rijk, SV.14, PRI.8](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

Best Beschreven Algoritme Award

Het algoritme 'Eerste Hulp bij Geldzaken' van de gemeente Groningen is het [best beschreven algoritme van 2023](https://www.digitaleoverheid.nl/nieuws/groningen-wint-best-beschreven-algoritme-award/) in het Algoritmeregister. Volgens de jury zijn de technische en ethische aspecten helder beschreven. En burgers krijgen een volledig beeld over de manier waarop de gemeente het algoritme inzet en gebruikt. Hierbij verwijst de gemeente naar externe pagina’s voor meer uitleg.

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

10 april 2025 31 oktober 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
  *verwerker: Een .. rechtspersoon, een overheidsinstantie, een dienst of een ander orgaan die/dat ten behoeve van de verwerkingsverantwoordelijke persoonsgegevens verwerkt.
  *trainingsdata: data die worden gebruikt voor het trainen van een AI-systeem door de leerbare parameters hiervan aan te passen
  *AI-model voor algemene doeleinden: Een AI-model, ook wanneer het is getraind met een grote hoeveelheid data met behulp van self-supervision op grote schaal, dat een aanzienlijk algemeen karakter vertoont en in staat is op competente wijze een breed scala aan verschillende taken uit te voeren, ongeacht de wijze waarop het model in de handel wordt gebracht, en dat kan worden geïntegreerd in een verscheidenheid aan systemen verder in de AI-waardeketen of toepassingen verder in de AI-waardeketen, met uitzondering van AI-modellen die worden gebruikt voor onderzoek, ontwikkeling of prototypingactiviteiten alvorens zij in de handel worden gebracht.
  *AI-systeem voor algemene doeleinden: Een AI-systeem dat is gebaseerd op een AI- model voor algemene doeleinden en dat verschillende doeleinden kan dienen, zowel voor direct gebruik als voor integratie in andere AI-systemen
  *importeur: Een natuurlijke of rechtspersoon die zich bevindt of gevestigd is in de Unie die een AI-systeem in de handel brengt dat de naam of merknaam van een in een derde land gevestigde natuurlijke of rechtspersoon draagt
  *distributeur: Een andere natuurlijke persoon of rechtspersoon in de toeleveringsketen dan de aanbieder of de importeur, die een AI-systeem in de Unie op de markt aanbiedt
  *gemachtigde: een natuurlijke of rechtspersoon die zich bevindt of gevestigd is in de Unie die een schriftelijke machtiging heeft gekregen en aanvaard van een aanbieder van een AI-systeem of een AI-model voor algemene doeleinden om namens die aanbieder de verplichtingen en procedures van deze verordening respectievelijk na te komen en uit te voeren;
  *discriminatiegrond: Beschermde persoonskenmerken op basis waarvan het maken van onderscheid tussen personen verboden is. Bijvoorbeeld: ras, nationaliteit, religie, geslacht, seksuele gerichtheid, handicap of chronische ziekte.
  *indirect onderscheid: Indien een ogenschijnlijk neutrale bepaling, maatstaf of handelwijze personen met een bepaalde godsdienst, levensovertuiging, politieke gezindheid, ras, geslacht, nationaliteit, hetero- of homoseksuele gerichtheid of burgerlijke staat in vergelijking met andere personen bijzonder treft.
  *objectieve rechtvaardiging: Van een objectieve rechtvaardiging voor onderscheid is sprake wanneer onderscheid een legitiem doel nastreeft en er een redelijke relatie van evenredigheid bestaat tussen het gemaakte onderscheid en het nagestreefde doel.
  *inputdata: data die in een AI-systeem worden ingevoerd of direct door een AI-systeem worden verworven en op basis waarvan het systeem een output genereert
  *gebruiksinstructies: de door de aanbieder verstrekte informatie om de gebruiksverantwoordelijke te informeren over met name het beoogde doel en juiste gebruik van een AI-systeem
  *validatiedata: data die worden gebruikt voor het verrichten van een evaluatie van het getrainde AI-systeem en voor het afstemmen van onder andere de niet-leerbare parameters en het leerproces ervan, om underfitting of overfitting te voorkomen
  *open-source: Open source is een manier van werken waarbij de makers de broncode, documentatie en ontwerp openbaar beschikbaar stellen onder een opensourcelicentie. Hierdoor kan iedereen de software bekijken, kopiëren, aanpassen of delen. Mensen kunnen voorstellen doen voor verbeteringen of toevoegingen.
  *direct onderscheid: Indien een persoon op een andere wijze wordt behandeld dan een ander in een vergelijkbare situatie wordt, is of zou worden behandeld, op grond van godsdienst, levensovertuiging, politieke gezindheid, ras, geslacht, nationaliteit, hetero- of homoseksuele gerichtheid of burgerlijke staat;
  *bijzondere categorieën persoonsgegevens: de categorieën persoonsgegevens als bedoeld in artikel 9, lid 1, van Verordening (EU) 2016/679, artikel 10 van Richtlijn (EU) 2016/680 en artikel 10, lid 1, van Verordening (EU) 2018/1725
  *operator: een aanbieder, productfabrikant, gebruiksverantwoordelijke, gemachtigde, importeur of distributeur
