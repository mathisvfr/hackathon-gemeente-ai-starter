---
title: Een Slimme Stad, zo doe je dat Archieven - Agendastad
url: https://agendastad.nl/city-deal/een-slimme-stad-zo-doe-je-dat/
scraped_at: 2025-06-11T13:13:52.810504
---

# Een Slimme Stad, zo doe je dat Archieven - Agendastad

Source: https://agendastad.nl/city-deal/een-slimme-stad-zo-doe-je-dat/

---

# Top dag – Trots op Projectendag op 14 september in Breda

Locatie:  Claudius Prinsenlaan 8, 4811 DK Breda

Startdatum:  14 september - 14 september

10:00 - 17:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2023/06/CD-trotsdag-1200x630px-rob-768x320.jpg)

Op 14 september gaan we naar Breda om een verder vervolg te geven aan de Nederlands-Vlaamse samenwerking tijdens de Trots op projectendag. Een festival voor de slimme stad dat je niet wilt missen!

Wil je weten waar je collega’s in Nederland en Vlaanderen mee bezig zijn? Op dit festival gaan we van elkaar leren, werken en doen. We gaan met elkaar in gesprek rondom concrete casussen, zoals de casus Hazeldonk in Breda. En we gaan met elkaar aan de slag in workshops. Je ziet de slimme stad in de praktijk door demo’s van concrete projecten. Ons einddoel? We willen vervolgafspraken maken om met elkaar om samen de volgende stap te zetten om slimme, duurzame, democratische steden te bouwen.

Dat doen we voor Vlaanderen en Nederland samen. In totaal wonen hier 24 miljoen mensen in een van de dichtsbebouwde delen van de wereld. De opgaven in het fysiek en sociaal domein in het gebied zijn vergelijkbaar, de oplossingsroutes zijn soms op een inspirerende manier verschillend. De manier waarop digitalisering wordt ingezet ook. En dat biedt kansen om van elkaar te leren en samen te werken.

Die kansen zijn er omdat we buurlanden zijn, maar ook omdat we allebei zijn van de EU en daar zowel inhoudelijk als zakelijk kansen liggen die we kunnen benutten. Bijvoorbeeld door samen te werken in Europese projecten. Dat doen we in Breda, de stad die gelegen op de grens van Nederland en Vlaanderen, de bruggenbouwer kan zijn tussen deze twee markten.

Meld je nu aan voor de Trots op projecten dag! Het exacte programma volgt nog.

* * *

[Meld je aan als deelnemer](https://kennislab.typeform.com/trotsopdag)

* * *

**Datum en tijd:** 14 september 2023 van 10.00 uur – 17.00 uur.

**Locatie:** Chassé theater

Voor vragen en/of opmerkingen mail naar [email protected](/cdn-cgi/l/email-protection#354f5a507553404140475018565c414c1b5b59).

# Ondertekening City Deal ‘Een Slimme Stad, Zo doe je dat’

Locatie:  Online

03 december

10:00 - 12:30

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2020/12/Logo-Slimme-Stad-011220-768x320.jpg)

Op 3 december ondertekenen de partners de City Deal ‘Een slimme stad, zo doe je dat’. Staatssecretaris Knops tekent namens het ministerie van BZK. Vanwege de Corona-crisis vindt de bijeenkomst volledig online plaats.

Hieronder het voorlopige programma van de online bijeenkomst:

10:00 Opening en welkom door Jan-Willem Wesselink, programmamanager City Deal ‘Een slimme stad, zo doe je dat’

10:10 Toespraak staatssecretaris Knops, Binnenlandse Zaken en Koninkrijksrelaties

10:20 Toespraak wethouder Wim Willems, gemeente Apeldoorn/G40

10:30 Ondertekening City Deal door alle bestuurders, (digitaal) fotomoment

10:40 Pitches In 12 korte pitches (elk 4 minuten) worden de tools gepresenteerd waaraan de City Deal werkt en wordt de diversiteit aan onderwerpen getoond binnen de slimme stad en de partijen die daaraan meewerken.

11:10 Korte pauze

11:20 Vervolg pitches

12:00 Afsluitende inspiratielezing over het besturen van de slimme stad

12:30 Einde programma

# Webinar: Wat mag wel en niet van de AP in de smart city?

Locatie:  Online

17 juni

15:00 - 16:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

Binnenkort verschijnt het [onderzoek](https://autoriteitpersoonsgegevens.nl/nl/nieuws/update-onderzoek-ap-naar-smart-cities) van de Autoriteit Persoonsgegevens (AP) over wat er wel en niet mag op smartcitygebied. Het onderzoek richt zich op verwerkingen van persoonsgegevens in de openbare ruimte met sensoren en andere technologieën. Veel gemeenten en andere overheden vragen zich af wat de mogelijkheden en grenzen zijn volgens de AP. Munish Ramlal, hoofd van de afdeling Systeemtoezicht bij de de AP samen met Gerald Hopster en Anna Maj Drenth, senior inspecteurs van de AP, gaan daarover in gesprek met Future City op 17 juni.

Tijdens die bijeenkomst is er veel ruimte voor uw vragen. Aanmelden kan via: https://future-city.nl/wat-mag-wel-en-niet-van-de-ap-in-de-smart-city/

# Crowd Safety Congres – Zo zorg je voor een veilige stad

Locatie:  Centrum voor Veiligheid en Digitalisering (Wapenrustlaan 11, 7321 DL Apeldoorn)

01 december

10:00 - 13:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2022/10/IMG_1011-768x320.jpeg)

Wilt u inzicht in bezoekersstromen van de stad? Leer van de ervaringen die zijn opgedaan met het dashboard Crowd Safety Manager tijdens het Crowd Safety Congres op 1 december in Apeldoorn. Deze tool is ontwikkeld in de City Deal ‘Een slimme stad, zo doe je dat’ en getest door gemeente Den Haag, de gemeente Breda en de gemeente ’s-Hertogenbosch in nauwe samenwerking met de Nationale Politie en het IT bedrijf Argaleo.

### Inschrijven

Inschrijven kan via dit [inschrijfformulier](https://kennislab.typeform.com/to/M1p4SRVV?typeform-source=agendastad.nl). Deelname is gratis.

### Over de Crowd Safety Manager

De gemeente Den Haag experimenteerde afgelopen zomer met de Crowd Safety Manager in het LivingLab op Scheveningen. De gemeente Breda gebruikte de tool tijdens het 538 Koningsdag en de intocht van Sinterklaas. En in ‘s-Hertogenbosch zorgt het dashboard ervoor dat 11/11 goed verloopt in de Carnavalsstad.

Tijdens het Crowd Safety Congres delen de gemeenten de lessen die ze hebben geleerd bij het gebruik van de tool binnen hun organisatie. En u leert hoe de tool kan worden ingezet in uw organisatie

### (Concept)Programma

9.30 uur: Inloop
10.00 uur: Welkom vanuit de City Deal ‘Een slimme stad, zo doe je dat’ – Jan-Willem Wesselink (programmamanager City Deal ‘Een slimme stad, zo doe je dat’)
10.10 uur: Data in de stad van Privacy naar Ethiek – Ben Kokkeler (Directeur Centrum Veiligheid en Digitalisering)
10.30 uur: Wat is de Crowd Safety Manager? Toelichting op de tool – Jeroen Steenbakkers (eigenaar Argaleo)
10.45 uur: De noodzaak van preventief handelen – Matthijs Flim (domeinregisseur Smart City bij de Nationale Politie)
11.00 uur: Crowd Safety in Breda – Margriet Heessels (projectleider Digitalisering bij de gemeente Breda)
11.05 uur: Crowd Safety in ‘s-Hertogenbosch – Cas Franken (data-trainee bij de gemeente ’s-Hertogenbosch)
11.10 uur: Crowd Safety in Den Haag – Marjet de Jager (Crowd Control manager bij de gemeente Den Haag)

11.15 uur: Panelgesprek “De lessons learned in Breda, Den Bosch en Den Haag” – onder leiding van moderator Klaes Sikkema (WeLabs)
12.00 uur: Pauze
12.15 uur: Crowd management next level, van handhaven naar voorspellen – Sascha Hoogendoorn-Lanser (TU Delft)
12.45 uur: Wrap-up – Klaes Sikkema (WeLabs)
13.00 uur: Netwerklunch met de City Deal ‘Een slimme stad, zo doe je dat’

# Prettige Voortzetting – 19 januari

Locatie:  's-Hertogenbosch

Startdatum:  19 januari - 19 januari

15:00 uur - 17:00 uur

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2022/11/BANNER1-768x320.jpg)

We gaan door met de City Deal ‘Een slimme stad, zo doe je dat’ in 2023, 2024 en daarna! Op donderdag 19 januari gaan we dat samen met alle partners vieren tijdens de feestelijke City Deal Dag ‘Prettige Voortzetting’ in ’s-Hertogenbosch. We nodigen je van harte uit om hierbij te zijn, samen met je collega’s en bestuurder. Meld jezelf én je bestuurder snel aan!

Datum: donderdag 19 januari 2023
Tijd: 12.00 – 16.30 uur, met aansluitend een borrel
Locatie: Verkadefabriek, Boschdijkstraat 45, 5211 VD, in ’s-Hertogenbosch

Over de City Deal
Nederland staat voor grote opgaven om onze steden, dorpen en regio’s leefbaar en duurzaam te houden. Die opgaven kunnen we alleen oplossen als we daarvoor, op een democratische manier, ook de kansen benutten die digitalisering en technologisering ons bieden. Om dat te bereiken hebben in de afgelopen jaren in totaal 63 partners de City Deal Een slimme stad, zo doe je dat ondertekend. Hierin ligt de focus op procesinnovatie en het opzetten van onderlinge samenwerking. We willen deze City Deal op 1 januari verlengen. Daarmee kunnen bestaande partners focussen op toepassen en opschalen van smartcityoplossingen en het biedt voor nieuwe partners een mooie moment om aan te haken.

Programma

12.00 uur Inloop met netwerklunch

13.00 uur Welkom

13.15 uur Samen verder – in gesprek over de thema’s waarmee we aan de slag gaan. Hoe hebben we afgelopen jaren hieraan gewerkt en welke volgende stap moeten we nu maken?

14.30 uur Pauze, inloop bestuurders (partners zijn welkom om te blijven)

15.00 uur Welkom voor bestuurders

15.15 uur Zo word je een slimme stad – de gemeenten Roeselare, Brugge en Leuven wonnen op 17 november de World Smart Cities Award voor hun dataplatform. Ze leggen uit wat ze doen.

15.45 uur Debat met wethouders ‘Hoe zet je de volgende stap?’

16.00 uur Ceremoniële ondertekening Volgende stap City Deal ‘Een slimme stad, zo doe je dat’

16.30 uur Borrel

[KLIK HIER VOOR AANMELDEN](https://kennislab.typeform.com/cd19jan)

# Slotevent City Deal ‘Slimme Stad, Zo Doe Je Dat’

Locatie:  Prodentfabriek Amersfoort

23 januari

12:00 - 18:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![Logo van de slotbijeenkomst van de City Deal Een Slimme Stad, Zo Doe je Dat, met de datum van het evenement - 23 januari 2025 en de locatie, de Prodentfabriek in Amersfoort.](https://agendastad.nl/content/uploads/2024/11/Slotevenement-banner-768x320.png)

[Bekijk hier het programma (wijzigingen voorbehouden)](https://slimmestadzodoenwedat.nl/wp-content/uploads/Programma-slotevent-Slimme-Stad.pdf)

Aan alles komt een eind, dus ook aan zoiets leuks als de City Deal ‘Een slimme stad, zo doe je dat.’

### We stoppen ermee

De City Deal ‘Een slimme stad, zo doe je dat’ loopt formeel af op 31 december en de stuurgroep heeft besloten de City Deal niet te verlengen. Dat is omdat we vinden dat de smartcitymarkt in een volgende fase is gekomen. Van innovatie naar opschaling . Het DMI-ecosysteem is daar het mooiste voorbeeld van. De City Deal stopt dus wegens succes .

Er zijn slechts 100 plekken beschikbaar, waarbij City Deal-partners voorrang krijgen. Meld je snel aan om verzekerd te zijn van een plek op dit inspirerende event. [Meld je hier aan ](https://futurecity-community.nl/?ff_landing=34)

### Slotevent City Deal ‘Een slimme stad, zo doe je dat’ – Vier samen met ons de toekomst van slimme steden

Kom naar het feestelijke slotevent van de City Deal ‘Een slimme stad, zo doe je dat’, waarin we in een talkshow-setting terugblikken op alles wat we samen hebben bereikt én een blik vooruit werpen op wat er nog in het verschiet ligt. Dit event markeert het einde van een bijzondere samenwerking, en biedt jou de kans om inspiratie op te doen en waardevolle inzichten te delen.

### Dit hebben we geleerd

We vertellen wat we hebben geleerd in vijf jaar City Deal ‘Een slimme stad, zo doe je dat.’ We gaan in op de outcome en output en trekken ook de lessen uit het proces zelf. Maar we kijken vooral vooruit. Hoe hebben we de uitkomsten geborgd en wat gaan we er mee doen.

### We genieten van wat we hebben gedaan

Vijf jaar is een flinke tijd. Daar deden veel leuke mensen aan mee en dat leverde mooie verhalen op. De vertellen we. Omdat het niet alleen draait om wat je oplevert, maar ook hoe en met wie.

### Lancering van ons nieuwe boek ‘Van slimme stad naar ecosysteem’

Vijf jaar na het verschijnen van het boek ‘Een slimme stad, zo doe je dat’ werken we dit jaar aan de ‘late sequel’ ‘Van slimme stad, naar ecosysteem’ heeft. Dit boek is onderdeel van de borging van de resultaten van de City Deal.

In dit boek laten we zien wat het betekent om samen te werken in een ecosysteem. En wat we de afgelopen jaren hebben gedaan in de City Deals (het boek rondt dat af) en hoe de resultaten worden geborgd in onder andere DMI.

### En door…

We kijken vooruit. Naar opgestarte initiatieven als het DMI-ecosysteem en alles wat er nog kan komen. [Meld je hier aan voor het slotevenement van de City Deal ‘Een slimme stad, ZO DOE JE DAT!](https://futurecity-community.nl/?ff_landing=34)

Mis deze unieke gelegenheid niet om met gelijkgestemden te praten, jouw ideeën te delen en geïnspireerd te raken door de resultaten en toekomstvisies van slimme steden. Samen maken we van deze afsluiting een startpunt voor iets nieuws.

Dit jaar ronden we de City Deal af en borgen we de resultaten. Dat laten we zien in dit slotevenement. Zorg dat je erbij bent!
__________________________________

Datum: 23 januari 2025
Tijd: 12:00 – 18:00
Locatie: Prodentfabriek Amersfoort

[Meld je hier aan ](https://futurecity-community.nl/?ff_landing=34)

# Samen werken aan Digitale Technieken voor de Fysieke Leefomgeving – Showcase expeditie naar Deventer

Locatie:  Stadscampus De Kien, Schouwburg Deventer, Leeuwenbrug 2, 7411 TJ Deventer.

07 juni

09:30 - 17:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2023/03/save-the-date-kien-768x320.jpg)

Hoe zet je digitalisering en data in voor de stedelijke leefomgeving met een digital twin? En hoe zorg je ervoor dat iedereen daar dan (veilig) mee aan de slag kan?

Dit zijn een aantal van de grote vragen waar de bedrijven, onderwijsinstellingen en overheidsinstanties in Stadscampus de Kien in Deventer gezamenlijk aan werken. Je ontdekt tijdens deze showcase op 7 juni 2023 de digital twin van de Kien en ontmoet de mensen erachter. Aan de hand daarvan onderzoek je hoe jij aan de slag kunt gaan met data, zowel boven als onder de grond.

De Kien is de stadscampus van Deventer waar ondernemers van verschillende bedrijven en studenten samen optrekken in de digitale transitie. De digital twin van de Kien is tevens een van de showcases van de City Deal ‘Een slimme stad, zo doe je dat’.

Praktische informatie

Datum en tijd: 7 juni 2023 van 9.30 uur – 17.00 uur.

Locatie: [Stadscampus De Kien](https://dekien.nl/), [Schouwburg Deventer](https://deventerschouwburg.nl/), Leeuwenbrug 2, 7411 TJ Deventer.

We starten om stipt 10.00 uur, dus wees alstublieft op tijd. Als spreker ontvangen we u bij de sprekersbalie, die u direct bij binnenkomst ziet. Let op: De ingang van dit evenement is de privéingang rechts van de ingang. Kunt u het niet vinden? Bel 0650586953.

De Deventer Schouwburg is zowel met de auto als met het openbaar vervoer goed te bereiken. De schouwburg ligt tegenover het NS station en het busstation en nabij diverse parkeergarages.

Plan je reis met het [openbaar vervoer](http://9292.nl/)

Plan je reis via [Google Maps](https://www.google.nl/maps/dir/Deventer+Schouwburg,+Leeuwenbrug+2,+7411+TJ+Deventer/@52.2555398,6.1594256,17z/data=!4m16!1m7!3m6!1s0x47c7ea42e967fd53:0x482d1265146604d3!2sDeventer+Schouwburg!3b1!8m2!3d52.2555398!4d6.1616196!4m7!1m0!1m5!1m1!1s0x47c7ea42e967fd53:0x482d1265146604d3!2m2!1d6.1616196!2d52.2555398)

Parkeren vlakbij de Deventer Schouwburg

Op enkele minuten lopen van de Deventer Schouwburg vindt u diverse parkeergarages. We raden u aan te parkeren bij de [P&R Handelskade](https://www.q-park.nl/nl-nl/parkeren/deventer/p-r-handelskade/) (geen elektrisch laden mogelijk) of De Boreel (Boreelplein 45, 7411 EH Deventer).

[Meld je nu aan](https://kennislab.typeform.com/7juni2023).

Programma

10.00 uur: Opening van het programma door dagvoorzitter Rik Zeeuwen

10.05 uur: Opening door Liesbeth Grijsen (wethouder gemeente Deventer)

10.15: Showcase De Kien – Stadscampus en digitale technieken fysieke leefomgeving

10.30: De stedelijke transformatie van De Kien met behulp en gebruik van Digital Twin

10.45 uur Korte toelichting vervolg ochtend

10:45 uur: Pauze

11.15 uur : Deelsessies:

Deelsessie 1: Energietransitie: Kienergy

Data speelt een steeds centralere rol binnen bedrijven, gemeentes en ons persoonlijke leven. Maar hoe kan je data gebruiken voor een maatschappelijk doel? Bas Jan Kylstra (Topicus) en Erwin Bisschop (Inversable) nemen jullie mee in hoe zij nu al data gebruiken om de warmtetransitie te versnellen. Ze laten zien hoe zij hun data verzamelen, hoe deze data bewijst welke maatregelen werken (en welke niet) en hoe de data kan worden ingezet om mensen te motiveren. Bas Jan laat tot slot zien hoe je als gemeente met het platform Kienergy tot concrete toepassing komt en met behulp data een positieve impact op de maatschappij kan maken.

Deelsessie 2: Digital Twin als fundament voor het integrale ontwerpproces van de fysieke leefomgeving

De Kien heeft de afgelopen maanden gewerkt aan een datafundament voor een integrale digital twin*. Graag nemen we je mee in de mogelijkheden van integraal ontwerpen en de meerwaarde van een digital twin in de verschillende fases van ontwerp tot beheer. Welke kansen biedt dit voor jouw werkgebied en hoe kun je een opgave, zoals hittestress of wateropslag dan het beste in een proces vormgeven?

*Bekijk [deze video](https://youtu.be/HxK40sCWnSw) om een impressie te krijgen van een Digital Twin.

Deelsessie 3: Samenwerken aan een ‘Smart Bridge for the Future’

Een kijkje achter de schermen bij het project ‘Smart Bridge’ in de Kien. In de Kien werken we samen met gemeente, ingenieursbureaus en onderwijs (triple helix) aan de ontwikkeling van een nieuwe verbinding over de stadsgracht. Smart in deze fase is dat het samenwerken al helemaal vanaf het begin plaatsvindt. De resultaten van de opdrachten die de studenten onder begeleiding van de Kien partners uitvoeren zijn steeds de volgende stap in het proces. Tijdens deze sessie gaan we het gebied in. Aan de hand van een galerij loop je langs de analyse, visie en schetsontwerpen van de toekomstige slimme en duurzame verbinding.

12.00 uur: Lunch

13.15 uur: Lezing door [Ruud Koornstra](https://nl.linkedin.com/in/rkoornstra)

14.00 uur: Pitchcarrousel met bedrijven die koploper zijn op gebied van datagedreven werken

14.55 uur Paneldiscussie met o.a. Liesbeth Grijsen (wethouder gemeente Deventer), Caspar de Jonge (ministerie van IenW) en Jan-Willem Wesselink (Future City Foundation)

15:15: Pauze
15.45: Deelsessies

Deelsessie 1: Grounded by data: Data, informatie en kennis voor klimaat in de Kien.

Data, informatie en kennis zijn het fundament voor effectief omgaan met klimaatverandering. In deze sessie zal Geert Roovers – lector Bodem en Ondergrond bij Saxion – je meenemen in de behoefte aan deze data, informatie en kennis. Samen met studenten van het Smart Sollution Semester van Saxion gaan we in deze interactieve sessie op zoek naar jouw behoefte aan data, informatie en kennis voor het omgaan met klimaatopgaven.

Deelsessie 2: Samen werken met data

Digitalisering verandert onze wereld en datagedreven werken wordt steeds belangrijker. We moeten slimmer en effectiever werken om alle opgaven en transities aan te kunnen. Al was het maar omdat er onvoldoende mensen zijn om straks al dat werk te doen. Digitalisering vraagt niet alleen om verandering binnen organisaties, maar ook een andere samenwerking tussen die organisaties. Jan Willem Wesselink zal op het podium in gesprek gaan met sleutelfiguren uit de Kien met een uitgesproken visie op dit vraagstuk. Uiteraard gaan ze hier ook graag over in gesprek met de zaal.

Deelsessie 3: Hackathon ‘Digital Twin meets Smart Bridge’

Met de informatie van de ochtend en inspiratie van de sprekers is het tijd om aan de slag te gaan. Hoe maken we de verbinding over de stadsgracht smart? Welke aspecten van ontwerp tot beheer en van gebruikersparticipatie tot omgevingsinformatie zijn waardevol om in de digital twin van de Kien te visualisatie voor verschillende doelgroepen? Tijdens deze brainstormsessie werken we multidisciplinair samen. Verschillende expertises en samen als bedrijfsleven, overheden en onderwijs. Jongprofessionals en ervaren senioren. Samen ga je aan de slag in deze sessie!

16:30 -17:30 Napraten onder genot van een drankje

* * *

Deze showcase maakt deel uit van het programma van de City Deal ‘Een slimme stad, zo doe je dat’. Wil je een overzicht van alle evenementen die vallen onder de City Deals ‘Een slimme stad, zo doe je dat’ en ‘Slim Maatwerk’? [Klik hier.](https://dutchmobilityinnovations.com/spaces/1219/een-slimme-stad-zo-doe-je-dat/calendar)

# Een slimme stad, zo doe je dat

Status citydeal:  afgerond

Locatie:  Amersfoort, Apeldoorn, Breda, Capelle aan den IJssel, Den Haag, Deventer, Den Bosch, Enschede, Heerlen, Helmond, Roeselare, Rotterdam, Sittard-Geleen, Zwolle, Provincie Overijssel, Provincie Zuid-Holland, brabantstad - provincie Noord-Brabant, Dordrecht

Thema:  Data-infrastructuur

[Lees hier de dealtekst van deze City Deal](https://agendastad.nl/content/uploads/2022/07/stcrt-2021-44432.pdf)

Initiatiefnemers: Ministerie van BZK i.s.m. Stedennetwerk G40, uitgevoerd door Future City Foundation.

Overige betrokken partijen: Gemeente Alkmaar, Gemeente Apeldoorn, Gemeente Amersfoort, Amsterdam Smart City, Gemeente Apeldoorn, Arcadis, Argaleo, Avans Hoogeschool, BNA, BNSP, BPD, Brightlands Smart Services Campus, Gemeente Breda, BTG, Capgemini, Gemeente Capelle aan den IJssel, Civity, Centrum voor Veiligheid en Digitalisering, Data- en kennishub Gezond Stedelijk Leven, Gemeente Den Haag, Gemeente Deventer, DHM, Gemeente Dordrecht, ELBA\REC, Gemeente Enschede, Facilicom Solutions, FIWARE Foundation, FME, Fontys Hogeschool, Goudappel, Gemeente Heerlen, Heijmans, Gemeente Helmond, Gemeente ‘s-Hertogenbosch, Ministerie van IenW, InIn, Kadaster, KPN, Provincie Noord-Brabant, Provincie Noord-Holland, NHL Stenden, NVTL, Provincie Overijssel, Platform31, Politie, Rijksvastgoedbedrijf, Gemeente Roeselare (België), Gemeente Roermond, Gemeente Rotterdam, Hogeschool Rotterdam, Hogeschool Saxion, Gemeente Sittard-Geleen, Six Advocaten, TNO, TU Delft, Urban Sync, VodafoneZiggo, WeCity, WeLabs, Provincie Zuid-Holland, Gemeente Zwolle.

## Samen werken aan slimme, duurzame en democratische steden

Nederland staat voor grote opgaven om onze steden, dorpen en regio’s leefbaar en duurzaam te houden. Die kunnen we alleen oplossen als we daarvoor, op een democratische manier, ook de kansen benutten die digitalisering en technologisering ons bieden.

Om dat te bereiken hebben 59 partners de City Deal ‘Een slimme stad, zo doe je dat’ verlengd. Zij werken samen om de kansen van digitalisering en technologisering te benutten om onze regio’s, steden en dorpen leefbaar en sociaal te houden en onze democratie te versterken. [>> Lees meer](https://agendastad.nl/context-van-deze-city-deal/)

Op een democratische manier…
De deelnemers aan deze City Deal vinden dat digitalisering en technologisering moet bijdragen aan een samenleving waarin iedereen in vrijheid kan leven en dat het moet leiden tot het versterken van de democratie. Die samenleving moet veilig zijn met een betrouwbaar maatschappelijk verkeer. Dat is niet altijd vanzelfsprekend of eenvoudig: ontwikkelingen door digitalisering en technologisering kunnen deze vrijheid en democratie immers ook bedreigen. Daarom moeten de ethische dilemma’s die door het Rathenau Instituut zijn benoemd in het rapport ‘Opwaarderen’ in acht worden genomen. Dat zijn: privacy, autonomie, veiligheid, controle over technologie, menselijke waardigheid, rechtvaardigheid, machtsevenwicht. Daarvoor hebben we community of pracitse over Ethiek in de Slimme Stad op gezet, ontsluiten we ethiek-hulpmiddelen via onze toolbox en onderzoeken we bij het ontwikkelen van onze oplossingen altijd de ethische impact, zodat we ethisch ontwerpen.
Ook [het instrument City Deal](https://agendastad.nl/city-deals/) zelf past bij deze werkwijze. Door open en met alle stakeholders te praten, krijgen we goed onderbouwde oplossingen. En doordat alle partners een convenant hebben getekend dat bij overheden democratisch (bijvoorbeeld in het College van B&W) is getoetst, hebben we ook daar de democratische besluitvorming in dat deel van ons proces geborgd.[ Lees hier meer over hoe werken aan democratische slimme steden.](https://agendastad.nl/ethiek-democratie-city-deal/?cd=1)

… werken aan de grote opgaven in ons land
We staan in ons land voor grote opgaven. Zo is er voor het eerst in decennia sprake van woningnood. Dit kunnen we oplossen door binnenstedelijke verdichting, maar dat levert een grote mobiliteitsdruk op. We willen een energietransitie, moeten antwoorden vinden op de gevolgen van de klimaatverandering en een circulaire economie opzetten. Daarbij lopen we tegen urgente problemen aan zoals de stikstofproblematiek. Door de inflatie is het leven voor een groeiende groep Nederlanders in korte tijd veel duurder geworden, waardoor de toch al aanwezige kansenongelijkheid in de samenleving verder groeit. Er zijn steeds grote problemen in het sociaal domein en de zorg waar het aanbod van hulp niet kan meestijgen met de vraag. Al die opgaven moeten worden opgelost door steeds minder mensen, want er is bijna geen markt die niet te maken heeft met personeelstekort. Die combinatie van opgaven is zo complex dat we alle instrumenten moeten gebruiken om het op te lossen. Dus ook de kansen die digitalisering en technologisering ons bieden.

![](https://agendastad.nl/content/uploads/2023/01/City-Deal-051-1024x431.jpg)

Daarin hebben we succes, want er zijn de afgelopen jaren [16 nieuwe instrumenten](https://agendastad.nl/resultaten-van-de-city-deal-een-slimme-stad-zo-doe-je-dat/) ontwikkeld waarmee smartcityoplossingen gemakkelijker kunnen worden toegepast, er is een [toolbox](https://dutchmobilityinnovations.com/spaces/1251/toolbox-slimme-stad/landing) opgezet waarin ruim 250 instrumenten zijn verzameld en er is ruim anderhalf miljoen euro aan (Europese) subsidies verkregen, bijvoorbeeld om de [Crowd Safety Manager](https://crowdsafetymanager.nl/) te toetsen op Scheveningen.

En op 27 juni 2022 is de [City Deal ‘Slim Maatwerk’](https://agendastad.nl/citydeal/slim-maatwerk/) ondertekend waardoor we ook aan de slag zijn in het sociaal domeinen waarin het doel is om de kansen van digitalisering te benutten om Nederlanders zo lang mogelijk op een fijne manier zelfstandig thuis te laten wonen. Maar bovenal hebben de partners de afgelopen jaren ontdekt dat ze kunnen vertrouwen op elkaars expertise, waardoor er meer snelheid ontstaat in innovatie. Er is een groot en stevig smartcitynetwerk ontstaan dat de komende jaren grote stappen wil zetten.

Want we hebben hiermee de goede basis gelegd om op een democratische manier de kansen te benutten die digitalisering en technologisering ons bieden. En daar willen we nu echt mee aan de slag. Daarom zetten we nu een volgende stap zetten met de City Deal ‘Een slimme stad, zo doe je dat’ waarbij we focussen op toepassen en opschalen van kennis en netwerk.

[>> Lees hier het addendum voor de voortzetting](https://future-city.nl/wp-content/uploads/voortzetting-city-deal-addendum.pdf)

Dat doen we als volgt:

1 >> Kennis- en netwerkcentrum – De City Deal vormt het grootste smartcitynetwerk van Nederland met deelnemers uit alle geledingen van het smartcitywerkveld. We zijn netwerk en we delen netwerk. Daarvoor ontwikkelen we een online platform voor uitwisseling van kennis en competenties en organiseren we evenementen.

Met dit netwerk gaan we de slag in showcases en communities of practice

2a >> Praktijk – We initiëren Slimme Stad Showcases. Daarmee ontsluiten we de slimmestadpraktijk voor iedereen. Kortom, letterlijk een slimme stad, zo doe je dat.

2b >> CoP’s – We zetten communities of practice (CoP’s) op. Daarin staat het uitwisselen van kennis en ervaringen over een bepaald onderwerp centraal. Zo voorkomen we dat het wiel opnieuw wordt uitgevonden.

In de bijeenkomsten in de showcases en CoP’s zoeken we naar vragen die opgelost moeten worden

3 >> Oplossingen – Samen met partners ontwikkelen we nieuwe smartcityoplossingen die een antwoord geven op de grote opgaven in ons land, de werking van de slimme stad verbeteren en haalbaar, schaalbaar en deelbaar zijn. Daarbij focussen op product- en procesvragen.

[Lees meer over wat we gaan doen ](https://agendastad.nl/wat-gaan-we-doen/)en [hoe we het hebben georganiseerd](https://agendastad.nl/organisatie/).

Dit alles doen we op verzoek van het Ministerie van BZK (programma Agenda Stad) in samenwerking met Stedennetwerk G40. We werken nauw samen met de City Deal ‘Slim Maatwerk’, het Ecosysteem ‘Dutch Metropolitan Innovations’ en uiteraard met onze partners, want de City Deal is een samenwerking tussen partijen die willen innoveren en experimenteren en die de kansen van digitalisering en technologisering willen benutten om in Nederland en daarbuiten de sustainable development goals te halen, problemen in het sociaal domein op te lossen en om onze samenleving democratischer te maken.

Randvoorwaarden – We willen dat de oplossingen die we bedenken ontwikkeld de stad democratischer en duurzamer maken en haalbaar, schaalbaar en deelbaar zijn. [Lees hier meer.](https://agendastad.nl/principes-en-randvoorwaarden/)

Contact? [Klik hier om contact met ons op te nemen.](https://agendastad.nl/projectorganisatie/)

Wie doen er mee? De volgende 61 partijen nemen deel aan City Deal – [>> Lees meer over het netwerk](https://agendastad.nl/wie-doen-er-al-mee/)

![](https://agendastad.nl/content/uploads/2020/05/FCF-partners-2024-1024x541.jpg)

[(meer…)](https://agendastad.nl/citydeal/een-slimme-stad-zo-doe-je-dat/#more-12845)

# Slimme Stad Showcase Sittard-Geleen – Ga mee op excursie naar Zuid-Limburg

Locatie:  Sittard-Geleen

Startdatum:  29 juni - 29 juni

13:00 - 16:00

Georganiseerd door City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

![](https://agendastad.nl/content/uploads/2023/05/CD-slimme-stad-showcase-1200x630px-banner2-768x320.jpg)

Hoe wakker je burgerparticipatie aan met behulp van slimme technologie? Hoe zet je digitalisering en technologisering in voor ontmoetingen tussen inwoners?

De Zeeheldenbuurt in Sittard-Geleen is het unieke voorbeeld hoe je burgerparticipatie combineert met de slimme stad. Wil je de slimme stad in de praktijk ervaren? Bezoek samen met ons de Zeeheldenbuurt meld je aan voor de Showcase excursie op 29 juni 2023 van 13.00 uur – 16.00 uur.

[Meld je aan](https://kennislab.typeform.com/to/oQuXLudo)

Let op! We gaan na een ontvangst met vlaai de wijk in, daarom kunnen maar 30 mensen meedoen aan de showcase excursie. Dat betekent vol = vol, dus meld je snel aan!

En heb je zelf een innovatief idee of ken je een innovatief idee over burgerparticipatie en het bevorderen van ontmoeting in de wijk?

[Meld je aan voor het pitchcarrousel](https://kennislab.typeform.com/to/xHtdZkTL)

Datum en tijd: 29 juni 2023 van 13.00 tot 16.00 uur

Locatie: volgt (In de Zeeheldenbuurt).

Deze showcase maakt deel uit van het programma van de City Deal ‘Een slimme stad, zo doe je dat’. Wil je een overzicht van alle evenementen die vallen onder de City Deals ‘Een slimme stad, zo doe je dat’ en ‘Slim Maatwerk’? [Klik hier.](https://dutchmobilityinnovations.com/spaces/1219/een-slimme-stad-zo-doe-je-dat/calendar)

# “We kunnen lang niet alles meten of vastleggen. Maar dat hoeft ook niet”

Dit gaat over de City Deal [Een Slimme Stad, zo doe je dat](https://agendastad.nl/citydeal/een-slimme-stad-zo-doe-je-dat/)

Pieter Verbeek

29 april 2025

![](https://agendastad.nl/content/uploads/2025/04/2025-01-23SlotevenementFutercity00249-768x320.jpg)

## Van slimme stad naar krachtig netwerk

Begin dit jaar kwam er een einde aan de City Deal ‘Een slimme stad, zo doe je dat’. Met een groot slotevenement en de publicatie van het boek ‘Van slimme stad naar ecosysteem’ werd vijf jaar aan samenwerking, innovatie en netwerkvorming feestelijk afgesloten. Voor projectleider Jan-Willem Wesselink een moment van trots én reflectie. Dankzij het netwerk dat is ontstaan is de impact van de City Deal echter nog lang niet klaar.

De City Deal speelde zich af op het snijvlak van technologie, bestuur en samenleving. Vijf jaar lang werkten steden, regio’s, ministeries en bedrijven samen aan de vraag hoe digitalisering en technologisering kunnen bijdragen aan maatschappelijke opgaven in de stad. Van klimaatverandering en mobiliteit tot inclusie en democratie. “Het doel van de City Deal was om het thema Smart City écht op de kaart te zetten. En dat is gelukt,” zegt Wesselink. “Via het [Dutch Metropolitan Innovations (DMI)-ecosysteem](https://dmi-ecosysteem.nl/) – dat de domeinen van mobiliteit, openbare ruimte en woningbouw voorziet van nieuwe instrumenten vanuit de digitale wereld – heeft het onderwerp een serieuze impuls gekregen. “We waren een van de bronnen voor die volgende stap. Dat was geen vooraf bedacht eindpunt, maar het ontstond gaandeweg. En dat vind ik misschien wel het mooiste.”

![](https://agendastad.nl/content/uploads/2025/04/2025-01-23SlotevenementFutercity00313.jpg)

Vlnr: Jan-Willem Wesselink, Koen Haer en Klaes Sikkema poseren trots met het boek ‘Van slimme stad naar ecosysteem’ tijdens de slotbijeenkomst van de City Deal. Foto: Saskia Krijnen (Fotostudiosas)

### Van output naar impact

Concreter heeft de City Deal een aantal tools en projecten opgeleverd, zoals de Crowd Safety Manager, een digitaal platform dat gemeenten en politie helpt om drukte in steden en bij evenementen in realtime te monitoren en voorspellen en dat inmiddels al door meerdere steden wordt gebruikt tijdens Koningsdag. Of het Afwegingskader Sensordata en Privacy dat gemeenten een praktisch hulpmiddel biedt om privacy te waarborgen en de naleving van de AVG te garanderen bij de inzet van sensoren in de openbare ruimte. Andere tools zijn onder meer het Kennisplatform Ethiek in de slimme stad en het Kookboek Effectieve Datastrategie, dat overheden en andere organisaties een praktisch stappenplan biedt om een eigen datastrategie op te zetten.

Maar minstens zo belangrijk was het netwerk dat ontstond tijdens het vijf jaar samenwerken. “We hebben een echt een ecosysteem opgebouwd met elkaar,” aldus Wesselink. “Mensen leerden elkaar kennen – ambtenaren, ondernemers, onderzoekers – en gingen samenwerken. Daaruit ontstonden ideeën, projecten, soms zelfs nieuwe bedrijven. En ja, zelfs stages, banen én liefdes.”

Wesselink noemt juist dat netwerk als het meest blijvende resultaat. “In een gebied als digitalisering, dat zo snel verandert, is het cruciaal dat je de juiste mensen kent. De techniek verandert razendsnel. Denk aan AI, dat nu ineens centraal staat. Als je goede relaties hebt, kun je beter reageren op die veranderingen. Dat is de kracht van een ecosysteem.”

Het netwerk kwam tot stand in zaaltjes door het land, op dansfeesten in ’s-Hertogenbosch, filmavonden in Breda en tijdens bezoeken aan de Smart City Expo in Barcelona. “Dat klinkt misschien informeel,” zegt Wesselink, “maar daar gebeurt het. Daar ontstaan de connecties. En soms dus ook de magie.” Hij is dan ook trots op het feit dat het boek en [het borgingsdocument](https://slimmestadzodoenwedat.nl/wp-content/uploads/2025/01/borging-slimme-stad.pdf) slechts een fractie weergeven van de daadwerkelijke impact. “We kunnen lang niet alles meten of vastleggen. Maar dat hoeft ook niet. Zo werkt een ecosysteem.”

### Lessen voor de toekomst

Toch verliep niet alles vlekkeloos. “De energie was in het begin groter dan aan het einde,” erkent Wesselink. “Tijdens corona had iedereen behoefte aan contact, er was meer focus. Daarna werd het lastiger. Misschien omdat mensen het toen weer drukker kregen. Of omdat er meer initiatieven kwamen.”

De lessen die hij daaruit trok, past hij nu toe bij een nieuwe City Deal – voorlopig met als werktitel ‘City Deal over AI’. Eén van de belangrijkste lessen: focus op het eigen belang van partners. “Iedereen loopt rond met eigen targets. Als je als project weet waar die liggen en daarop inspeelt, creëer je win-wins. Dan ontstaat energie.”

Een andere les: stel je team zorgvuldig samen. “Zeg nee tegen de ‘FOMO-partners’, de mensen die alleen meedoen uit angst om iets te missen. Zij dragen uiteindelijk niet zo veel bij. Je hebt mensen nodig die echt gemotiveerd zijn en willen bijdragen. Dat maakt het verschil.”

![Voormalig 'allemandsvriendje' Jan-Willem Wesselink vertelt over de lessen die hij geleerd heeft over City Deal-partners](https://agendastad.nl/content/uploads/2025/04/25-03-25-1705agenda-stadMEDIUMRES.jpg)

Jan-Willem Wesselink in een panelgesprek tijdens de [CoP-bijeenkomst van 25 maart 2025](https://agendastad.nl/eerste-cop-van-2025-speeddates-en-ideale-partners/) in Utrecht. Het panelgesprek ging over de vraag hoe je partners van City Deals betrokken en aangehaakt houdt. Foto: Paul Tolenaar

### Durf te zeggen als je elkaar niet begrijpt

Daarnaast pleit Wesselink voor meer pragmatisme. “Je moet niet te dogmatisch zijn. Werk met wat wél kan. En durf het ook te zeggen als je elkaar niet begrijpt. In projecten als deze spreken mensen vaak een andere taal – letterlijk of figuurlijk. Vraag gewoon: ‘Snap je wat ik bedoel?’ Dat voorkomt misverstanden en versnelt de samenwerking.”

Een andere belangrijke les die hij heeft opgedaan: sluit de City Deal op een goede manier af. het afsluiten van een project noemt hij belangrijk. “Dat geeft rust en ruimte voor iets nieuws. Daarom vond ik het mooi dat we deze City Deal echt konden afronden. Het voelde goed om iets echt af te ronden, en er een strik omheen te doen in de vorm van een slotevent en een boek. Dat hebben we mooi gedaan Het was daarmee klaar. En dat voelt goed.”

### Advies aan Agenda Stad

Aan Agenda Stad en het ministerie van BZK heeft Wesselink een duidelijk advies: maak gebruik van je unieke ervaring. “Agenda Stad is de enige constante in al die City Deals. Ze hebben het dertig keer gedaan. Ze zouden hun ervaring beter kunnen inzetten, bijvoorbeeld in de vorm van trainingen en methodieken en kaders kunnen scheppen. Denk bijvoorbeeld aan een ‘Tien Geboden voor City Deals’. Waaraan moet een City voldoen? Hoe zorg je ervoor dat je goede partners krijgt? Hoe organiseer je de borging? Allemaal dingen waar Agenda Stad haar jarenlange ervaring nog beter kan inzetten. Dat helpt nieuwe projectleiders enorm. Mensen zoals wij, innovatieve types, willen alles zelf bedenken. Het is zonde om steeds opnieuw het wiel uit te vinden. Er ligt al zoveel kennis en ervaring. Gebruik die. Dat maakt iedere volgende City Deal krachtiger.” “

De City Deal ‘Een slimme stad, zo doe je dat’ is in ieder geval formeel afgerond. De impact werkt echter door in de tools die zijn ontwikkeld, en de netwerken die zijn ontstaan. “We hebben de slimme stad niet alleen op de kaart gezet. We hebben mensen bij elkaar gebracht die samen blijven bouwen aan de stad van morgen. En dat is toch wel ons grootste succes.”

Volg de [City Deal over AI op LinkedIn ](https://www.linkedin.com/company/citydealslimmestadenai/posts/?feedView=all)en lees meer over de [City Deal Een Slimme Stad](https://agendastad.nl/citydeal/een-slimme-stad-zo-doe-je-dat/).

### Lessenposter

Zoals je in het interview hebt kunnen lezen, levert de City Deal Een Slimme Stad waardevolle lessen op waar ook andere deals hun voordeel mee kunnen doen. Tijd die we niet hoeven te investeren in ‘opnieuw het wiel uitvinden’, kunnen we immers beter benutten voor de resultaten van onze City Deals! De City Deal Een Slimme Stad, Zo Doe Je Dat, heeft de lessen van de City Deal opgetekend in een ‘Lessenposter’. Handig ingedeeld in ‘aanleiding’, ‘proces’, ‘resultaat’ en ‘borging’, vind je inzichten waar jij je voordeel mee kunt doen! [Download de Lessenposter](https://agendastad.nl/content/uploads/2025/05/CD-Lessen-Poster.pdf).

---

[Interviews](https://agendastad.nl/actueel/?filter=interviews "Interviews") [Nieuws](https://agendastad.nl/actueel/?filter=nieuws "Nieuws")
  *BES: Bonaire, Sint Eustatius en Sint Maarten
  *o.a.: onder andere
  *ARW 2016: Aanbestedingsreglement Werken 2012
  *CPV: Common Procurement Vocabulary
  *c.q.: casu quo
  *RADIO: RijksAcademie voor Digitalisering en Informatisering Overheid
  *PKM: Projectmanagementkwaliteit
  *Ac-ICT: Adviescollege ICT-toetsing
  *ODI: Ontwikkeling, Digitalisering en Innovatie
