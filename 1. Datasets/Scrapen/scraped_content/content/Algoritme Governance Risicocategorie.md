---
title: Richt algoritmegovernance in op basis van de risicoclassificatie van algoritmes - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/0-org-09-governance-per-risicocategorie/index.html
scraped_at: 2025-06-12T10:32:59.633119
---

# Richt algoritmegovernance in op basis van de risicoclassificatie van algoritmes - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/0-org-09-governance-per-risicocategorie/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Richt algoritmegovernance in op basis van de risicoclassificatie van algoritmes

[]( "Vereiste ID")org-09[](../../../levenscyclus/ "Levencyclus")[Organisatieverantwoordelijkheden](../../../levenscyclus/organisatieverantwoordelijkheden/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Governance](../../../onderwerpen/governance/)

## Maatregel

Richt algoritmegovernance in op basis van de risicoclassificatie van algoritmes.

## Toelichting

  * Er is een verschil in de vereisten die van toepassing zijn op type algoritmes. Dit is mede afhankelijk van de risioclassificatie en de impact van het algoritme op betrokkenen.
  * Zo zullen op basis van de AI-verordening meer vereisten moeten worden nageleefd bij hoog-risico AI-systemen, dan voor een AI-systeem met een beperkt risico.
  * Dit betekent dat algoritmegovernance uitgebreider moet zijn voor de risicovollere, complexere toepassingen dan voor de eenvoudige, niet-risicovolle toepassingen.
  * [Stel daarom tijdig vast om welk type algoritme het gaat](../2-owp-05-soort-algoritme/) en welke vereisten hiervoor gelden. Dat draagt eraan bij dan alleen wordt gefocust op het realiseren van de vereisten waar daadwerkelijk aan moet worden voldaan. Dit zorgt ervoor dat projecten sneller kunnen worden gerealiseerd.
  * Let op dat niet enkel naar de AI-verordening wordt gekeken. Ook op impactvolle algoritmes die niet vallen onder het bereik van de AI-verordening zijn vereisten van toepassing, en moet algoritmegovernance op worden toegepast.
  * Is algoritmegovernance nieuw bij jouw organisatie, dan kan het helpen om een use-case met beperkt risico grondig te doorlopen om hiervan te leren.

## Risico

Een risico dat kan voortkomen uit het niet hanteren van de verschillende risicoclassificaties is dat er aan meer vereisten wordt voldaan dan nodig is bij sommige types algoritmes, wat kan leiden tot onnodig werk.

## Bijbehorende vereiste(n)

Bekijk alle vereisten

Geen vereisten beschikbaar voor deze maatregel.

## Bronnen

Geen beschikbare bron voor deze maatregel.

## Voorbeelden

Rijksoverheid: Gids AI-verordening

De Rijksoverheid heeft een gids opgesteld over de AI-verordening. Hierin worden 4 stappen toegelicht: Risico, AI, Rol en Verplichtingen. Om te identificeren welke AI-systemen of algoritmes hoog-risico zijn, is het aan te raden om deze gids te bekijken. Meer informatie over de AI-verordening is ook te vinden op ["AI-verordening in het kort"](../../ai-verordening/) Naast de classificatie vermeldt deze gids vanaf pagina 11 aan welke verplichtingen een aanbieder en gebruiksverantwoordelijke moeten voldoen voor hoog-risico-AI, AI voor algemene doeleinden, generatieve AI en chatbots, maar niet voor overige AI.

Bron: [Gids AI-verordening](https://www.rijksoverheid.nl/documenten/brochures/2024/10/16/gids-ai-verordening)

Wil je meer hulp bij het vinden van de regels die specifiek voor jou gelden, gebruik dan ook de [Beslishulp AI-Verordening](https://ai-verordening-beslishulp.apps.digilab.network/).

Gemeente Rotterdam: Processchema governance

Hieronder staat een schematische weergave van hoe de gemeente Rotterdam algoritme governance toepast. Zij kiezen ervoor om dit alleen toe te passen op hoog-risico AI volgens de definitie van de AI-Verordening. Voor laag-risico toepassingen gebruiken ze hun standaard governanceprotocol (zie figuur hieronder). Ongeacht het risico wordt er ook een drietal vragen gesteld, waarbij verdere instrumenten ingezet moeten worden als alle vragen met "Ja" beantwoord worden:

  * Is de werking van het algoritme niet volledig én beknopt uit te leggen aan een gemiddelde Rotterdammer?
  * Ontbreekt er een menselijke beoordeling voordat de uitkomst van het algoritme in de praktijk wordt gebracht door middel van een concrete handeling van de gemeente?
  * Is het voorstelbaar dat de algoritmetoepassing uitmondt in een onrechtvaardige handeling van de gemeente tegen burgers of bedrijven?

[![Afbeelding](../../../afbeeldingen/rotterdam_risico_classificatie_governance.png)](../../../afbeeldingen/rotterdam_risico_classificatie_governance.png)

Bron: [Kleur bekennen - Rekenkamer Rotterdam (Pagina 72)](https://rekenkamer.rotterdam.nl/onderzoeken/kleur-bekennen/)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

14 februari 2025 8 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
