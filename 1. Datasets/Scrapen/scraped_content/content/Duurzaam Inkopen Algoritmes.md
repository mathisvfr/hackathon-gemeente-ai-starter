---
title: Koop duurzaam algoritmes in - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-12-duurzaam-inkopen/index.html
scraped_at: 2025-06-12T10:33:29.783544
---

# Koop duurzaam algoritmes in - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-12-duurzaam-inkopen/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
    * Duurzaamheidscriteria en selectie van aanbieders
    * Inkoopvoorwaarden en contractuele eisen
    * Bonus-malusregeling en monitoring
  * Extra overwegingen
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Koop duurzaam algoritmes in

[]( "Vereiste ID")owp-12[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Publieke inkoop](../../../onderwerpen/publieke-inkoop/)[](../../../onderwerpen/ "Onderwerp")[Duurzaamheid](../../../onderwerpen/duurzaamheid/)

## Maatregel

Kies softwareoplossingen van aanbieders die duurzaamheid bevorderen, en stel heldere eisen aan energieverbruik, hernieuwbare energiebronnen en transparantie over de milieuprestaties van software.

## Toelichting

Door software duurzaam in te kopen, kun je als organisatie al vroeg in het ontwikkelproces bijdragen aan de verduurzaming van je algoritmes. Kies daarom softwareoplossingen van aanbieders die maatschappelijk verantwoord ondernemen (MVI) en energie-efficiëntie vooropstellen.

### Duurzaamheidscriteria en selectie van aanbieders

Om software duurzaam in te kopen, kun je aanbieders beoordelen op specifieke duurzaamheidscriteria. Enkele belangrijke criteria zijn:

  * het energieverbruik van de software
  * het gebruik van hernieuwbare energiebronnen in de benodigde datacenters
  * het beperken van CO₂-uitstoot tijdens de levenscyclus van de software.

Vraag om inzicht in milieuprestaties en certificeringen, zoals ISO-14001, om de toewijding van aanbieders aan duurzaamheid te toetsen. De ISO-14001 is een internationaal geaccepteerde standaard met eisen voor een milieumanagementsysteem.

### Inkoopvoorwaarden en contractuele eisen

Stel bij het inkopen duidelijke eisen aan duurzaamheidscriteria, zoals het gebruik van "groene technologieën", het aanbieden van Software-as-a-Service (SaaS) en open standaarden. Zo maak je duurzame keuzes die bijdragen aan een langere levensduur en energie-efficiëntie van je algoritmes. Door KPI’s op te nemen voor energie-efficiëntie en CO₂-reductiedoelen kun je de voortgang van deze doelen concreet monitoren. Je kunt deze voorwaarden opnemen als [standaard inkoopvoorwaarden](../../hulpmiddelen/inkoopvoorwaarden/).

### Bonus-malusregeling en monitoring

Om naleving van duurzame doelstellingen te stimuleren, kun je een bonus-malusregeling inzetten. Aanbieders ontvangen een bonus wanneer zij duurzame doelstellingen halen, en kunnen worden aangesproken als beloofde duurzaamheidsnormen niet worden behaald. Monitoring via jaarlijkse rapportages helpt om de voortgang van de duurzaamheidsdoelen te evalueren en, indien nodig, bij te sturen.

## Extra overwegingen

Extra overwegingen die je kunt maken bij het aankopen van algoritmes, zoals genoemd in de [handreiking 'Hoe maak ik mijn inkoop van software duurzamer?' van PIANOo](https://www.pianoo.nl/nl/document/19545/handreiking-hoe-maak-ik-mijn-inkoop-van-software-duurzamer):

  * Ga na of je de software wel echt moet inkopen.
  * Probeer zoveel mogelijk uit te vragen in een SaaS-oplossing.
  * Vraag een oplossing in een Cloud-omgeving.
  * Ga na of ‘serverless’ ook een oplossing is.
  * Vraag om de broncode van de software.
  * Denk goed na over de technische levensduur van verschillende componenten.
  * Open standaarden zijn een vorm van duurzaamheid.
  * Pas containerisatie en virtualisatie toe.
  * Neem eisen op over opschalingsmogelijkheden.

## Risico

Zonder duurzaamheidscriteria bij het inkopen van software loop je het risico op hogere energie- en kostenlasten en beperk je de mogelijkheden om duurzaamheidsdoelstellingen te halen bij je algoritmes.

## Bijbehorende vereiste(n)

Bekijk alle vereisten Vereiste
---
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Handreiking: Hoe maak ik mijn inkoop van software duurzamer? (PIANOo)](https://www.pianoo.nl/nl/document/19545/handreiking-hoe-maak-ik-mijn-inkoop-van-software-duurzamer)

## Voorbeelden

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

11 februari 2025 12 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
