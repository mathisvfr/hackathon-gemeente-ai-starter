---
title: Implementatiesteun Wet Modernisering Elektronisch Bestuurlijk Verkeer (Wmebv) | VNG
url: https://vng.nl/wmebv
scraped_at: 2025-06-11T13:12:26.330940
---

# Implementatiesteun Wet Modernisering Elektronisch Bestuurlijk Verkeer (Wmebv) | VNG

Source: https://vng.nl/wmebv

---

##  Implementatiesteun Wet Modernisering Elektronisch Bestuurlijk Verkeer (Wmebv)

Financiering:  Subsidie

##  FAQ uit verschillende invalshoeken

  * [Algemene vragen](https://vng.nl/wmebv/FAQ)
  * [Juridische vragen](https://vng.nl/artikelen/faq-wmebv-juridisch)

## Gerelateerde thema's

  * [Dienstverlening en bedrijfsvoering van gemeenten](/gemeentelijke-uitvoering?f%5B0%5D=municipal_execution_thema%3A457174)

## Draagt bij aan

  * [Betere dienstverlening](/gemeentelijke-uitvoering?f%5B0%5D=kb_contributes_to%3A457334)

## Type ondersteuning

  * [Verzamelen en delen kennis](/gemeentelijke-uitvoering?f%5B0%5D=kb_type_of_support%3A457329)
  * [Wet- en regelgeving](/gemeentelijke-uitvoering?f%5B0%5D=kb_type_of_support%3A457327)

De Wet modernisering elektronisch bestuurlijk verkeer (Wmebv) treedt op 1 januari 2026 in werking. Hiermee **** krijgen inwoners en ondernemers het recht om officiële berichten digitaal aan gemeenten en andere overheidsorganisaties te versturen. Gemeenten hebben verschillende mogelijkheden om aan deze wetgeving te voldoen.

## Uitgelicht

### Hulpgids Wmebv: e-formulieren en notificeren

In deze gids leest u wat er nodig is om te voldoen aan de Wmebv en vindt u handelingsperspectieven voor het maken van digitaal toegankelijke en gebruiksvriendelijke e-formulieren en notificaties. Met ervaringen uit de praktijk van gemeenten, samenwerkingsverbanden, consultants en leveranciers.

[Bekijk de hulpgids Wmebv: e-formulieren en notificeren (pdf, 5,5 MB)](https://vng.nl/sites/default/files/2024-07/wmebv_hulpgids_e-formulieren_en_notificeren_juli_2024.pdf)

## Wat is de Wmebv?

Met de Wet modernisering elektronisch bestuurlijk verkeer (Wmebv) krijgen inwoners en ondernemers het recht om officiële berichten elektronisch aan gemeenten en andere overheidsorganisaties te versturen. Het gaat om berichten die bijvoorbeeld gaan over een aanvraag, beschikking, besluit, klacht of zienswijze. De Wmebv is een aanpassing op de Algemene wet bestuursrecht (Awb). Pilotgemeenten geven aan dat er ongeveer 400 verschillende types elektronisch verkeer zijn die straks moeten voldoen aan de Wmebv.

De Wmebv kent 3 onderdelen:

  * het **verzenden** van officiële berichten door inwoners en ondernemers
  * het **ontvangen** van formele berichten door bestuursorganen
  *  **invulling geven** aan de zorgplicht om ondersteuning te bieden bij dienstverlening aan digitaal minder vaardige inwoners.

De wet wijzigt een aantal artikelen in de Algemene wet bestuur. Dit kunt u terugvinden in het wetsvoorstel en de [handreiking van BZK (pdf, 990 kB)](https://www.digitaleoverheid.nl/wp-content/uploads/sites/8/2023/07/Handreiking-Wmebv_update-2023-08.pdf). Het zorgplichtdeel van de wet is 1 januari 2024 ingegaan. De overige bepalingen uit de wet gaan definitief in per 1 januari 2026. Er is 1 uitzondering: voor artikel 2:10, lid 2, betreffende de notificaties. Dit specifieke onderdeel, waarbij aard, rechtsgevolg en de reactietermijn toegevoegd moeten worden in de notificatie gaat in per 1 januari 2027.

## Wat moeten gemeenten regelen voor de Wmebv?

Gemeenten moeten voor de Wmebv het volgende regelen:

  * Digitale kanalen aanwijzen die inwoners kunnen gebruiken bij het verzenden van officiële berichten over aanvragen, beschikkingen, besluiten, klachten of zienswijzen. En zorgen dat deze kanalen gebruiksvriendelijk zijn en voldoen aan de eisen van de Wmebv.
  * Regelen dat er bij een binnengekomen elektronisch bericht van een inwoner of ondernemer een ontvangstbevestiging wordt verstuurd.
  * Regelen dat er bij het plaatsen van een bericht in een ‘berichtenbox’ of MijnOmgeving een notificatie wordt verstuurd inclusief einddatum van de termijn waarbinnen gereageerd moet worden.
  * In het geval de inwoner heeft aangegeven digitaal te willen communiceren en een notificatie of bericht kan digitaal niet afgeleverd worden aan de inwoner, geldt een inspanningsverplichting om op een andere manier contact op te nemen en de inwoner hierop wijzen.
  * In het geval van een storing waarbij de reactietijd langer wordt, is de gemeente verplicht de inwoner hiervan op de hoogte te stellen.
  * Bieden van ondersteuning bij dienstverlening aan digitaal minder vaardige inwoners.

## Video pitch Wmebv

## Hulpgids Wmebv: e-formulieren en notificeren

In deze gids leest u wat er nodig is om te voldoen aan de Wmebv en vindt u handelingsperspectieven voor het maken van digitaal toegankelijke en gebruiksvriendelijke e-formulieren en notificaties. Met ervaringen uit de praktijk van gemeenten, samenwerkingsverbanden, consultants en leveranciers.

  * [Bekijk de hulpgids Wmebv: e-formulieren en notificeren](https://vng.nl/sites/default/files/2024-07/wmebv_hulpgids_e-formulieren_en_notificeren_juli_2024.pdf)

Op 10 dec 2024 is er een toelichting en update gegeven op UX-ontwikkelingen en deze hulpgids tijdens een NL Design System heartbeatsessie over het onderwerp ‘Overheidsbrede portalen’. Deze presentatie is terug te zien [via de website van NL Design System.](https://nldesignsystem.nl/events/heartbeat/videos/)

## Wmebv Share & Care-sessies

Tijdens Share & Care-sessies delen gemeenten en leveranciers hun Wmebv-aanpak. We presenteren kennis, ervaringen en handige tips en tools met elkaar, en gaan met elkaar aan de slag met verschillende onderwerpen en knelpunten. Het doel: niet meer zelf het wiel uitvinden, maar elkaar delen wat werkt én niet werkt. Voor de eerste helft van 2025 zijn de Wmebv Share & Care-sessies ingepland op donderdag [13 februari](https://vng.nl/agenda/wmebv-share-care-sessie-wissel-kennis-en-ervaringen-uit-2), [17 april](https://vng.nl/agenda/wmebv-share-care-sessie-wissel-kennis-en-ervaringen-uit-3) en [19 juni](https://vng.nl/agenda/wmebv-share-care-sessie-wissel-kennis-en-ervaringen-uit-4).

## Wmebv-stappenplan

Gebruik ons praktische stappenplan voor de implementatie van de Wmebv. Hierin zijn ervaringen van gemeenten die in 2021 zijn begonnen met de implementatie opgenomen.

  * [Bekijk het Wmebv stappenplan](/artikelen/stappenplan-wet-mebv)

## Wmebv-checklist

Een checklist die u kunt gebruiken bij het in kaart brengen van de gemeentelijke producten en waar deze aan moeten voldoen voor de Wmebv. Deze checklist is opgesteld door een aantal gemeenten die deze stap al heeft doorlopen.

  * [Bekijk de Wmebv-checklist](/artikelen/handleiding-checklist-wmebv)

## UPL-lijst met Wmebv-kenmerk

Aan de [Uniforme Productnamenlijst (UPL)](https://standaarden.overheid.nl/upl) is een Wmebv-kenmerk toegevoegd. Het overzicht vindt u bij de toelichting op de Wet modernisering elektronisch verkeer bij de UPL. Het Wmebv-kenmerk geeft aan welke standaard gemeentelijke producten en diensten onder de reikwijdte van de Wmebv vallen. Per 11 december 2024 zijn alle tot dan toe bekende gemeentelijke producten voorzien van het Wmebv-kenmerk en de datum waarop dit kenmerk is toegekend.

## Wmebv-forum

Blijf op de hoogte van het laatste nieuws, informatie en hulpmiddelen via het Wmebv-forum. U kunt hier vragen stellen en uw ervaringen delen over de Wmebv met andere gemeenten.

  * [Word lid van het Wmebv-forum](https://forum.vng.nl/do/startpage?id=4287043-737461727470616765)

## Verdere ondersteuning

  * [Onderzoek naar haalbaarheid en uitdagingen van de Wmebv met aanbevelingen voor gemeenten (pdf, 1,1 MB)](https://vng.nl/sites/default/files/2024-07/rapport_nulmeting_implementatie_wmebv.pdf)
  * [Handelingsperspectief leveranciersbenadering Wmebv (pdf, 170 kB)](https://vng.nl/sites/default/files/2024-04/vng_wmebv_handelingsperspectief_leveranciersbenadering.pdf)
  * [Eisen Wmebv Ontvangstbevestiging & Notificeren (pdf, 199 kB)](https://vng.nl/sites/default/files/2024-01/requirements_notificeren_volgens_de_wmebv_v1.0.pdf)
  * [Handreiking implementatie Wet modernisering elektronisch bestuurlijk verkeer (Wmebv)](https://www.digitaleoverheid.nl/document/eindconcept-voorlopige-handreiking-implementatie-wet-modernisering-elektronisch-bestuurlijk-verkeer-11-april-2017/) door het ministerie van BZK.
  * [Model aanwijzingsbesluit elektronische kanalen publieke dienstverlening (docx, 62 kB)](https://vng.nl/sites/default/files/2024-03/model_aanwijzingsbesluit_elektronische_kanalen_publieke-dienstverlening_gemeente_202312218.docx) en een [toelichting op het model aanwijzingsbesluit (pdf, 173 kB)](https://vng.nl/sites/default/files/2024-03/nadere_toelichting_model_aanwijzingsbesluit_elektronische_kanalen_publieke_dienstverlening.pdf).
  * [Webinars/kennissessies en presentaties](/wmebv-webinars-en-kennissessies): kijk hier onze presentaties over de Wmebv terug.

## Wmebv implementeren in een digitale (Mijn)omgeving

De VNG biedt ook ondersteuning en subsidie aan bij het ontwikkelen van een Omnichannel-strategie en MijnServices. MijnServices zijn services die gemeenten kunnen aanbieden in een persoonlijke digitale omgeving (zoals MijnOmgeving) voor iedere inwoner. Inwoners kunnen hier bijvoorbeeld zelf informatie vinden, zaken regelen of de actuele status van aanvragen inzien. Medewerkers kunnen deze informatie ook inzien, zodat zij inwoners die liever via een ander kanaal contact opnemen (zoals de telefoon of via de balie) ook met de laatste stand van zakenkunnen helpen. In deze MijnServices zijn de vereisten van de Wmebv meegenomen.

U kunt nu een [kennismakingsgesprek inplannen](https://forms.office.com/pages/responsepage.aspx?id=qynwbtc_mE2bDtH1_t6m0bcPdYz6Mv9IgV-yCdpLsPFUMTg3WEVUTE00WUxKVFo2RzJLRDMzRUJaSS4u&origin=lprLink) over de mogelijkheden voor uw organisatie.

Ga voor meer informatie naar onze [Omnichannel en MijnServices-webpagina](https://vng.nl/omnichannel).

## Evenementen

Houd de [VNG-evenementenpagina](/agenda) of ons [Wmebv-forum](https://forum.vng.nl/do/startpage?id=4287043-737461727470616765) in de gaten voor komende evenementen over de Wmebv. Op het Wmebv-forum vindt u ook opnames van eerdere evenementen. Zo deelden verschillende gemeenten tijdens onze Share & Care-sessies hun Wmebv-aanpak en best practices. De opnames van deze sessies vindt u terug [op het forum.](https://eur03.safelinks.protection.outlook.com/?url=https%3A%2F%2Fforum.vng.nl%2Fdo%2Ffolder%3Fid%3D4878394-666f6c646572&data=05%7C02%7CJoeri.Koops%40vng.nl%7C7b6a7f1b05794f3efd3a08dc79a47aec%7C6ef029ab3fd74d989b0ed1f5fedea6d1%7C1%7C0%7C638518994536407125%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C0%7C%7C%7C&sdata=kEBUcTwyX1BE429yYrQC2gFt6bmOojs%2FBdRumg18Q%2FY%3D&reserved=0) Daarvoor dienst u eerst een account aan te maken.

## Gerelateerde artikelen

  * [Nieuwsbericht Wet modernisering elektronisch bestuurlijk verkeer aangenomen](/nieuws/wet-modernisering-elektronisch-bestuurlijk-verkeer-aangenome)
  * [Transparante en proactieve dienstverlening met Omnichannel & MijnServices](https://vng.nl/omnichannel)

Deel op:

  * [ Delen via Facebook (link opent in nieuw venster) ](https://www.facebook.com/sharer/sharer.php?u=https%3A//vng.nl/wmebv)
  * [ Delen via X (link opent in nieuw venster) ](http://twitter.com/share?text=Implementatiesteun%20Wet%20Modernisering%20Elektronisch%20Bestuurlijk%20Verkeer%20%28Wmebv%29&url=https%3A//vng.nl/wmebv)
  * [ Delen via LinkedIn (link opent in nieuw venster) ](https://www.linkedin.com/shareArticle?mini=true&url=https%3A//vng.nl/wmebv&title=Implementatiesteun%20Wet%20Modernisering%20Elektronisch%20Bestuurlijk%20Verkeer%20%28Wmebv%29)
  * [ Delen via Whatsapp (link opent in nieuw venster) ](https://api.whatsapp.com/send?text=Ik%20wil%20graag%20deze%20informatie%20van%20vng.nl%20delen%20met%20jou%20https%3A//vng.nl/wmebv)
  * [ Delen via e-mail (link opent in nieuw venster) ](mailto:?subject=Ik%20wil%20graag%20deze%20informatie%20van%20vng.nl%20delen%20met%20jou%21&body=https%3A//vng.nl/wmebv)
  * Deze pagina afdrukken

  *BES: Bonaire, Sint Eustatius en Sint Maarten
