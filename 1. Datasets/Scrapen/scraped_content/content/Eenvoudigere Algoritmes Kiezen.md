---
title: Ontwerp algoritmes zo eenvoudig mogelijk - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-13-eenvoudigere-algoritmes/index.html
scraped_at: 2025-06-12T10:33:30.992078
---

# Ontwerp algoritmes zo eenvoudig mogelijk - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-13-eenvoudigere-algoritmes/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
    * Modellen vereenvoudigen en focussen op kernfunctionaliteit
    * Minder complexiteit door divide-and-conquer en dynamisch programmeren
    * Minder complexiteit door modeloptimalisatie
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Ontwerp algoritmes zo eenvoudig mogelijk

[]( "Vereiste ID")owp-13[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Ontwikkelen](../../../levenscyclus/ontwikkelen/)[](../../../rollen/ "Rollen")[Ontwikkelaar](../../../rollen/ontwikkelaar/)[](../../../onderwerpen/ "Onderwerp")[Duurzaamheid](../../../onderwerpen/duurzaamheid/)

## Maatregel

Ontwerp algoritmes gericht op eenvoud en efficiëntie, zodat het energieverbruik en de benodigde rekenkracht tijdens gebruik minimaal blijven.

## Toelichting

Complexe algoritmes vereisen vaak aanzienlijke rekenkracht, wat energie-intensief kan zijn. Door algoritmes minder complex en rekenintensief te ontwerpen, verlaag je de benodigde middelen en energie bij het trainen en uiteindelijk toepassen van deze algoritmes. Een efficiënter ontwerp maakt de algoritmes energiezuiniger in de trainings- en gebruiksfase en draagt zo bij aan duurzaamheid in de gehele levenscyclus.

### Modellen vereenvoudigen en focussen op kernfunctionaliteit

Wanneer je een nieuw algoritme ontwikkelt, kun je de omvang en rekenbelasting beperken door alleen noodzakelijke functionaliteit op te nemen. Focus op de kernfunctionaliteit, zodat je gebruik maakt van een kleiner model dat beter te begrijpen en gemakkelijker te beheren is. Het vermijden van overbodige functionaliteiten maakt het algoritme minder zwaar en verlaagt de milieu-impact aanzienlijk.

### Minder complexiteit door divide-and-conquer en dynamisch programmeren

Een populaire methode om complexiteit te verlagen is het _divide-and-conquer_ principe, waarbij je een grote algoritmische berekening opsplitst in kleinere, overzichtelijke deelberekeningen en deze vervolgens oplost (je splitst hierbij het technische probleem in meerdere kleinere problemen). Dit vermindert de rekenlast aanzienlijk en verhoogt de efficiëntie. Ook kun je met _dynamisch programmeren_ optimalisaties toevoegen door eerder berekende resultaten op te slaan en te hergebruiken, wat herhaling van berekeningen voorkomt en de rekenkracht vermindert.

### Minder complexiteit door modeloptimalisatie

  * Door gebruik te maken van _pruning_ kunnen minder relevante verbindingen en nodes in een neuraal netwerk worden verwijderd, waardoor de rekenbelasting vermindert.
  * _Quantization_ verlaagt de precisie van numerieke waarden in een model, wat opslag en rekenkracht verlaagt zonder de prestaties significant te beïnvloeden.
  * _Knowledge distillation_ kan verder helpen door de kennis van een groot model over te dragen naar een kleiner, minder complex model, dat vervolgens efficiënter werkt.

## Risico

Ontwerpen zonder oog voor efficiëntie kan leiden tot energie-intensieve algoritmes die hoge kosten en milieubelasting met zich meebrengen.

## Bijbehorende vereiste(n)

Bekijk alle vereisten

Geen vereisten beschikbaar voor deze maatregel.

## Bronnen

  * [What is knowledge distillation? (IBM)](https://www.ibm.com/topics/knowledge-distillation)

## Voorbeelden

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

11 februari 2025 12 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
