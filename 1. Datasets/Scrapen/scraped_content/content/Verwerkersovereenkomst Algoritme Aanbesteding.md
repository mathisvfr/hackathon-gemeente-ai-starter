---
title: Maak het opstellen van een verwerkersovereenkomst onderdeel van de aanbesteding als persoonsgegevens worden verwerkt - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-14-verwerkersovereenkomst-onderdeel-aanbesteding/index.html
scraped_at: 2025-06-12T10:33:32.184161
---

# Maak het opstellen van een verwerkersovereenkomst onderdeel van de aanbesteding als persoonsgegevens worden verwerkt - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-14-verwerkersovereenkomst-onderdeel-aanbesteding/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Maak het opstellen van een verwerkersovereenkomst onderdeel van de aanbesteding als persoonsgegevens worden verwerkt

[]( "Vereiste ID")owp-14[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Monitoring en beheer](../../../levenscyclus/monitoring-en-beheer/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Publieke inkoop](../../../onderwerpen/publieke-inkoop/)[](../../../onderwerpen/ "Onderwerp")[Privacy en gegevensbescherming](../../../onderwerpen/privacy-en-gegevensbescherming/)

## Maatregel

Het opstellen van een verwerkersovereenkomst met aanbieder is onderdeel van de aanbesteding als persoonsgegevens worden verwerkt of noodzakelijk zijn voor het trainen of genereren van output door algoritmes van de aanbieder.

## Toelichting

Een verwerkersovereenkomst moet worden opgesteld als persoonsgegevens worden verwerkt voor het trainen of het genereren van output door algoritmes van de aanbieder. Met een verwerkersovereenkomst worden een aantal afspraken schriftelijk vastgelegd het bij de verwerking van persoonsgegevens. Het gaat om de volgende zaken:

  * Algemene beschrijving. Een omschrijving van het onderwerp, de duur, de aard en het doel van de verwerking, het soort persoonsgegevens, de categorieën van betrokkenen en uw rechten en verplichtingen als verwerkingsverantwoordelijke.

  * Instructies voor de verwerking. De verwerking vindt in principe uitsluitend plaats op basis van uw schriftelijke instructies. De verwerker mag de persoonsgegevens niet voor eigen doeleinden gebruiken.

  * Geheimhoudingsplicht. Personen in dienst van of werkzaam voor de verwerker hebben een geheimhoudingsplicht.

  * Beveiliging. De verwerker treft passende technische en organisatorische maatregelen om de verwerking te beveiligen. Bijvoorbeeld pseudonimisering en versleuteling van persoonsgegevens, permanente informatiebeveiliging, herstel van beschikbaarheid en toegang tot gegevens bij incidenten en regelmatige beveiligingstesten.

  * Subverwerkers. De verwerker schakelt geen subverwerker(s) in zonder uw voorafgaande schriftelijke toestemming. De verwerker legt aan een subverwerker in een subverwerkersovereenkomst dezelfde verplichtingen op als de verwerker richting u heeft. In de overeenkomst kunt u ook direct afspreken dat de verwerker subverwerkers mag inschakelen en onder welke voorwaarden. Komt de subverwerker de verplichtingen niet na? Dan blijft de verwerker volledig aansprakelijk richting u voor het nakomen van de verplichtingen van de subverwerker (artikel 28, vierde lid, van de AVG).

  * Privacyrechten. De verwerker helpt u om te voldoen aan uw plichten als betrokkenen hun privacyrechten uitoefenen (zoals het recht op inzage, correctie, verwijdering en dataportabiliteit).

  * Andere verplichtingen. De verwerker helpt u ook om andere verplichtingen na te komen. Zoals bij het melden van datalekken, het uitvoeren van een data protection impact assessment (DPIA) en bij een voorafgaande raadpleging.

  * Gegevens verwijderen. Na afloop van de verwerkingsdiensten verwijdert de verwerker de gegevens. Of bezorgt de verwerker de gegevens aan u terug, als u dat wilt. Ook verwijdert de verwerker kopieën. Tenzij de verwerker wettelijk verplicht is de gegevens te bewaren.

  * Audits. De verwerker werkt mee aan uw audits of die van een derde partij. En stelt alle relevante informatie beschikbaar om te kunnen controleren of de verwerker zich houdt aan de hierboven genoemde verplichtingen (artikel 28 AVG).

## Risico

Er is sprake van een onrechtmatige verwerking van persoonsgegevens als geen verwerkersovereenkomst is opgesteld tussen de verwerker en de verwerkingsverantwoordelijke.

## Bijbehorende vereiste(n)

Bekijk alle vereisten Vereiste
---
[avg-13 - Een gegevensbeschermingseffectbeoordeling (DPIA) is verplicht, indien een verwerking van persoonsgegevens waarschijnlijk een hoog risico inhoudt voor de rechten en vrijheden van natuurlijke personen](https://minbzk.github.io/Algoritmekader/voldoen-aan-wetten-en-regels/vereisten/avg-13-dpia-verplicht/)

## Bronnen

  * [Verwerkersovereenkomst](https://www.autoriteitpersoonsgegevens.nl/themas/basis-avg/avg-algemeen/verwerkersovereenkomst)

## Voorbeelden

Gemeente Geertruidenberg: Verwerkersovereenkomst

De Gemeente Geertruidenberg heeft op 4 juli 2024 een aankondiging gedaan voor een opdracht over het leveren, implementeren en onderhouden van een zaak-/archiefsysteem. Bij het creëren van de opdracht is een verwerkersovereenkomst gepubliceerd. Op deze manier is het direct onderdeel van de aanbesteding zodat de aanbieder weet wat er van hen verwacht wordt.

Bron: [Zaak-/archiefsysteem](https://www.tenderned.nl/aankondigingen/overzicht/342065)

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)

14 februari 2025 12 november 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
  *verwerker: Een .. rechtspersoon, een overheidsinstantie, een dienst of een ander orgaan die/dat ten behoeve van de verwerkingsverantwoordelijke persoonsgegevens verwerkt.
