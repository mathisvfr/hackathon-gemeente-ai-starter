---
title: Open Overheid Nl Handreiking Ihh Kabinetswissel Handreiking Ambtelijke Organisatie Pdf
url: https://www.open-overheid.nl/binaries/openoverheid/documenten/instructies/2024/5/17/handreiking-ihh-kabinetswissel/Handreiking+Ambtelijke+Organisatie.pdf
converted_at: 2025-06-11T13:27:39.537597
source_type: PDF
---

# Open Overheid Nl Handreiking Ihh Kabinetswissel Handreiking Ambtelijke Organisatie Pdf

Source: https://www.open-overheid.nl/binaries/openoverheid/documenten/instructies/2024/5/17/handreiking-ihh-kabinetswissel/Handreiking+Ambtelijke+Organisatie.pdf

---

## Page 1

Handreiking voor
ambtelijke organisatie
Onder beheer brengen van e-mail,
chatberichten en sociale media van
bewindspersonen

## Page 2

Inhoudsopgave
1.
Inleiding
3
1.1	 Wat is informatiehuishouding?
4
1.2	 Waarom is een goede informatiehuishouding belangrijk?
4
1.3	 Welke wet- en regelgeving is (o.a.) van toepassing?
5
1.4	 Over welke informatie gaat het?
5
1.5	 Wat is zakelijk, privé en partijpolitiek?
6
2.
Aantreden Bewindspersonen:
Omgang met e-mails, chatberichten en sociale media
9
2.1	 E-mail
9
2.2	 Chatberichten
10
2.3	 Sociale media
13
3.
Aftreden bewindspersoon
15
4.
Bijlage: Overzicht van de aanbevelingen opgenomen
in de handreiking voor bewindspersonen
16
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  2

## Page 3

1.	 Inleiding
Op de juiste manier omgaan met informatie zorgt voor transparantie,
­verantwoording en efficiëntie. Een goede informatiehuishouding helpt de
overheid gegevens beter te beheren en te delen en is daarmee een belang­
rijke component voor het reconstrueren van (totstand­koming van) beleid.
De huidige wetgeving vraagt hier ook om.
Een belangrijke stap daarin is het veiligstellen en onder beheer brengen van zakelijke
informatie.1 Bij informatieverlies is het voor overheidsorganisaties en hun medewerkers
niet mogelijk zich goed te verantwoorden en kan het beleid minder goed worden uitgevoerd.
De informatie die door bewindspersonen wordt ontvangen en gecreëerd is essentiële
overheidsinformatie. In het algemeen is bepaald dat deze informatie permanent te
­bewaren is. Deze informatie is nodig voor het uitvoeren van overheidstaken, het kunnen
afleggen van verantwoording, het bieden van rechtszekerheid aan burgers en het mogelijk
maken van onderzoek.
Voor wie is deze handreiking?
Tussen de departementen bestaan verschillende behoeften voor het voeren van een
informatiehuishouding. Departementen bepalen zelf hoe ze overheidsinformatie duurzaam
toegankelijk beheren, op maat van de eigen organisatie. De handreiking dient als hulp­
middel. Hij biedt een overzicht van de verplichtingen, uitgangspunten en aanbeveilingen
bij het maken van de keuzes voor e-mails, socials en berichtenapps.
De handreiking is primair gericht op de ambtelijke organisaties binnen de departementen
rondom de bewindspersonen. Aan hen de oproep om de informatie uit de handreiking te
delen met relevante collega’s. Denk aan politiek assistenten, informatieprofessionals en
communicatieadviseurs.
Wat zijn de inhoud en insteek van deze handreiking?
De handreiking maakt inzichtelijk wat de wettelijke verplichtingen zijn bij het veiligstellen
van informatie van bewindspersonen, hoe departementen hieraan kunnen voldoen en
welke rechten en mogelijkheden er zijn om als departement regie te blijven voeren op
informatie.
Deze handreiking richt zich op e-mail, chatberichten en sociale media, omdat bij deze
communicatiekanalen acties van de bewindspersonen zelf nodig zijn en er (nog) geen
automatische oplossingen zijn ontwikkeld voor het adequaat veiligstellen van de informatie.
In veel gevallen is het van belang dat de bewindspersoon hier vooraf zelf acties uitvoert,
om op een later moment werk te besparen of problemen te voorkomen.
1	 Veiligstellen van informatie betekent niet dat alle zakelijke informatie meteen openbaar en inzichtelijk is voor
iedereen. Veiligstellen is een puur technische handeling die zorgt dat informatie niet langer gewijzigd of
verwijderd kan worden. De gebruikte techniek kan verschillen.
‘Onder beheer brengen’ betekent meer dan veiligstellen. Je stelt het dan niet alleen veilig, maar je plaats het ook
in een bepaalde context en maakt het mogelijk om beheershandelingen uit te voeren (zoals vernietigen of
overbrengen).
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  3

## Page 4

De wetgever maakt geen onderscheid tussen communicatiekanalen. Dit betekent
dat alle zakelijke e-mails, zakelijke informatie op sociale media en zakelijke chat­
berichten moeten worden beheerd.
De handreiking is gebaseerd op geldend beleid en huidige richtlijnen. Waar beleid nog niet is
geformuleerd, geven we advies in de vorm van aanbevelingen, werkwijzen of praktische tips.
De bewindspersoon is en blijft zelf eindverantwoordelijk voor de eigen informatie­
huishouding. Het is raadzaam om in een vroeg stadium het gesprek aan te gaan
met de bewindspersoon over informatiehuishouding en de werkwijze van het
departement.
Naast deze handreiking is er ook een handreiking voor de bewindspersonen zelf.
Die variant is beknopter en gaat in op de hoofdpunten van het goed inregelen van
de eigen informatiehuishouding. De aanbevelingen voor de bewindspersonen in
die variant staan in de Bijlagen (hoofdstuk 5, bladzijde 17).
Bijlagen: Overzicht van de aanbevelingen in de handreiking voor bewindspersonen
1.1	 Wat is informatiehuishouding?
Informatiehuishouding is het geheel aan regels, structuren, processen en voorzieningen
voor het gebruik en beheer van informatie. Denk aan het creëren, opslaan, ordenen,
bewaren, ontsluiten, verstrekken en vernietigen van informatie.
Informatiehuishouding omvat zowel fysieke documenten en dossiers als digitale informatie,
inclusief de informatie uit communicatiekanalen als e-mail, chatdiensten en sociale media.
Digitale informatie kan variëren van Word-documenten, Excel-bestanden, PowerPoint-
presentaties, e-mails, foto’s, video’s, illustraties en gescande brieven tot een gescand
bierviltje met afspraken.
1.2	 Waarom is een goede informatiehuishouding belangrijk?
Overheidsinformatie is niet alleen van en voor de overheid zelf, maar wordt ook gecreëerd
en verzameld voor het algemeen belang. De samenleving heeft het recht en rechten om
deze informatie in te zien. Een goede informatiehuishouding draagt bij aan inzicht in het
handelen van de overheid, waardoor het parlement en de samenleving hun controlerende
taak kunnen uitvoeren. Dit is essentieel voor het waarborgen van de kwaliteit van besluit­
vorming en bestuur en het vertrouwen in de overheid.
Ook voor de interne bedrijfsvoering is het belangrijk dat de informatiehuishouding op
orde is. Alleen dan is informatie gemakkelijk en snel te vinden, door de juiste persoon,
op het gewenste moment. Dit komt binnen de dagelijkse werkzaamheden de efficiëntie
en de samenwerking ten goede. Daarnaast draagt een goede informatiehuishouding bij
aan de bescherming van persoonsgegevens en andere vertrouwelijke informatie. Het zorgt
ervoor dat persoonsgegevens en vertrouwelijke informatie veilig worden opgeslagen en
zijn beschermd tegen misbruik.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  4

## Page 5

Als de informatiehuishouding op orde is, is alle informatie op het juiste moment in
een bepaald proces voor de juiste persoon in de juiste vorm beschikbaar2. Nu en in
de toekomst.
Het grote belang van transparantie en een informatiehuishouding op orde werd
pijnlijk duidelijk bij de Toeslagenaffaire en de tragische gevolgen ervan. Het rapport
van de Parlementaire Ondervragings­commissie Kinderopvangtoeslag (POK) heeft
geleid tot een kabinetsreactie waarin onder meer staat dat openheid vanuit de over­
heid naar de samenleving de standaard moet zijn. De kwestie heeft ervoor gezorgd
dat het verbeteren van de informatiehuishouding bij de Rijksoverheid hoog op de
agenda staat.
1.3	 Welke wet- en regelgeving is (o.a.) van toepassing?
Volgens de inlichtingenplicht uit artikel 68 uit de Grondwet zijn bewindspersonen verplicht
om de Eerste en Tweede Kamer in te lichten. Daarnaast is de volgende wet- en regelgeving
van invloed op de informatiehuishouding van de overheid:
1.	De Archiefwet zorgt ervoor dat overheden hun informatie op een goede, geordende en
toegankelijke manier beheren. Zodat de informatie die daarvoor in aanmerking komt
voor de eeuwigheid kan worden bewaard of tijdig wordt vernietigd.
2.	De AVG (Algemene Verordening Gegevensbescherming) beschermt de privacy van
individuen door regels te stellen aan het verzamelen, opslaan, verwerken en delen van
persoonlijke gegevens en legt verantwoordelijkheden bij organisaties die persoons­
gegevens verwerken.
3.	De Woo (Wet open overheid) regelt het recht van de burger om informatie op te
­vragen van de overheid zodat het handelen van de overheid gecontroleerd kan worden.
Informatie wordt in principe openbaar gemaakt op basis van de wet of op verzoek, tenzij
er gegronde redenen zijn dit niet te doen. De Woo heeft als doel overheidsorganisaties
transparanter te maken, zodat deze zichzelf beter kunnen verantwoorden naar de
samenleving.
4.	BIO (Baseline Informatiebeveiliging Overheid) geeft regels voor de beveiliging van
de informatie(-systemen) in alle bestuurslagen en bestuursorganen van de overheid.
1.4	 Over welke informatie gaat het?
Alle zakelijke informatie valt onder de Archiefwet en de Woo en moet worden beheerd,
zodat de informatie toegankelijk is. Dit betekent dat alle zakelijke informatie in alle
­communicatiekanalen moet worden beheerd. Hieronder vallen níet privé-informatie en
partijpolitieke informatie. Deze soorten informatie vallen niet onder de Archiefwet of de
Wet open overheid. De bewindspersoon mag dus zelf beslissen wat hiermee wordt gedaan
en mag het zelf verwijderen. Voor zakelijke informatie geldt dit niet.
In het volgende hoofdstuk staat welke soorten informatie de wet onderscheidt en wat dit
betekent voor het veiligstellen van informatie van de bewindspersonen. Door het onder­
scheid tussen soorten informatie scherp te hebben, wordt het risico kleiner dat privé- of
partijpolitieke informatie van bewindspersonen toch onder beheer worden gebracht en
mogelijk openbaar worden gemaakt.
2	https://www.informatiehuishouding.nl/over-informatiehuishouding
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  5

## Page 6

Deze zaken goed regelen bij de start van de ambtstermijn zorgt voor een efficiënte
­informatiehuishouding. Anders hebben ambtenaren op de departementen veel uitzoek­
werk achteraf en moet de bewindspersoon alsnog de controleslag op privé-informatie
uitvoeren.
Een goed begin is hier letterlijk het halve werk.
1.5	 Wat is zakelijk, privé en partijpolitiek?
Er wordt onderscheid gemaakt tussen drie soorten informatie3:
•	 Zakelijke informatie: Informatie die gerelateerd is aan de taakuitoefening van de
betrokken personen en uitgewisseld wordt uit hoofde van hun functie. Dus: alle
­informatie die de bewindspersoon maakt, deelt of ontvangt bij de uitvoering van
betreffende taken. Deze informatie valt onder de Archiefwet en de Wet open overheid
(Woo) en moet wel worden beheerd.
•	 Privé-informatie: De definitie van privé-informatie is tweeledig:
	- Allereerst gaat het om met wie er wordt gecommuniceerd. Gaat het om een privé­
persoon, niet zijnde een werk- of bestuurlijk contact, en wordt er alleen over privé­
zaken gecommuniceerd, dan is het bij uitstek privé-informatie.
	- Daarnaast gaat het om de inhoud van de communicatie. Is de informatie niet bestuurlijk
maar puur privé van aard, dan is het ook privé-informatie. Ook als het gericht is aan
een werk- of bestuurlijk contact. Denk aan felicitaties en condoleances.
Deze informatie valt niet onder de Archiefwet en hoeft niet te worden bewaard.
•	 Partijpolitieke informatie: Berichten van bewindspersonen met partijgenoten over
onderwerpen die hun partij aangaan4. Dit kan betrekking hebben op zowel interne
partijaangelegenheden als inhoudelijke partijpolitieke standpunten. Deze informatie
valt niet onder de Archiefwet of de Woo en hoeft niet te worden bewaard.
Algemeen advies
In alle gevallen is het essentieel voor een goede informatiehuishouding om vooraf te
bepalen hoe zakelijke, privé- en partijpolitieke informatie worden gescheiden en het
daarna structureel uit te voeren.
In de kern raakt dit advies de essentie van het huidige beleid. Dit geldt dan ook voor
iedere communicatievorm en binnen ieder departement.
3	 Kabinetsreactie op de adviesrapporten over chatberichtenarchivering en informatiebeheer, 6 april 2023.
4	In de kabinetsreactie wordt het volgende geschreven over politiek assistenten: ‘Deze medewerkers worden niet
als sleutelfunctie aangemerkt en mogen chatberichten op hun telefoon laten staan en zelf hun chatgeschiedenis
desgewenst verwijderen (NB: Hiervoor is aanpassing van de Archiefwet nodig)’.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  6

## Page 7

Voorbeelden van privé-informatie
•	 Conversaties over sociale en privéaangelegenheden naar en van familie en vrienden.
Deze kunnen ook gericht zijn aan een zakelijk contact. Het gaat om de inhoud van het
bericht, De afzender of ontvanger is een eerste indicatie dat het gaat om een privé­
bericht maar dit is dus niet het énige criterium. Zie hiertoe het volgende voorbeeld.
•	 Conversaties over sociale en privéaangelegenheden naar/van (leden van) organisaties
waarvan u niet lid bent uit hoofde van uw functie. Denk bijvoorbeeld aan een trainer
van een sportclub.
•	 Berichten van of naar collega’s of andere zakelijke contacten met persoonlijke mede­
delingen, zoals een bericht over een verloren tas, een traktatie, condoleances en
felicitaties.
Voorbeelden van partijpolitieke informatie
•	 Conversaties over het partijprogramma of een partijcongres.
•	 Berichten tussen bewindspersonen van dezelfde partij over een in te nemen standpunt
in een bestuurlijke kwestie, bezien vanuit het oogpunt van de politieke partij.
Let op: het uiteindelijke inhoudelijk uitgedragen standpunt van de eerste verantwoordelijke
bewindspersoon uit hoofde van de functie geldt als bestuurlijk standpunt en is daarmee
niet langer (enkel) partijpolitiek van aard, maar heeft zakelijke waarde en valt daarmee
onder zakelijke informatie.
1.5.1	 Openbaarheid en restricties aan openbaarheid
van overheidsinformatie
Opvragen informatie door derden
Als er via een informatie- of Woo-verzoek zakelijke informatie wordt opgevraagd, wordt
deze naast de wettelijke uitzonderingsgronden gelegd. Dit gebeurt om te voorkomen dat
het openbaar maken van deze informatie schadelijke gevolgen heeft voor bijvoorbeeld de
veiligheid van een (bewinds)persoon of het landsbelang. In deze gevallen wordt de infor­
matie niet vrijgegeven of worden delen van de informatie in de geleverde documenten
onleesbaar gemaakt (gelakt). Dit geldt ook voor bijzondere persoonsgegevens5. Maar het
uitgangspunt van de Woo bij overheidsinformatie blijft wel ‘openbaar, tenzij’.
Overbrenging en openbaarheidsbeperkingen
Informatie die permanent moet worden bewaard, wordt uiteindelijk overgebracht naar
het Nationaal Archief. Op dat moment worden ook eventuele tijdelijke (tot 100 jaar) open­
baarheidsbeperkingen vastgelegd. De zorgdrager/het departement bepaalt dit, na advies
van het Nationaal Archief.
De gronden voor een openbaarheidsbeperking zijn:
1.	Eerbiediging van de persoonlijke levenssfeer: Denk hierbij aan documenten over
reputatie, gedrag, financiële situatie of afbeeldingen die inbreuk maken op de persoon­
lijke levenssfeer. Ook kunnen andere wetten van toepassing zijn zoals de Wet genees­
kundige behandelovereenkomst, de Wet politiegegevens of de Wet op de inlichtingen-
en veiligheidsdiensten.
2.	Het belang van de staat of zijn bondgenoten: Denk aan informatie over (militaire)
inlichtingen- en veiligheidsdiensten en de diplomatieke dienst. Hieronder valt bijvoor­
beeld informatie over de opbouw, paraatheid en inzet van de krijgsmacht, de beveiliging
van onderdelen van de overheid en het bedrijfsleven die van vitaal belang zijn voor het
maatschappelijk leven en informatiebeveiliging.
5	Lees meer over bijzondere persoonsgegevens.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  7

## Page 8

3.	Onevenredige bevoor- of benadeling: Denk hierbij aan informatie over de betrekkingen
van Nederland met andere staten, het economische/financiële belang van de staat,
maar ook de bevoor- of benadeling van natuurlijke personen. De nadruk bij deze
beperking licht op de term ‘onevenredig’. Een heel praktisch voorbeeld waarop deze
beperking van toepassing is zijn de ministerraadstukken.
Beperkt openbare archieven kunnen alleen worden ingezien onder bepaalde voorwaarden.
Met de toekomstige ingang van de Nieuwe Archiefwet zitten de beperkingsgronden van
deze wet en de Woo op één lijn.
Op grond van de AVG mogen bijzondere persoonsgegevens niet langer en op meer plekken
worden bewaard dan nodig is voor het doel waarvoor ze zijn verwerkt. Zakelijke e-mails
met bijzondere persoonsgegevens moeten daarom worden uitgezonderd van beheer als
zeker is dat alle informatie (zolang als nodig) elders in de organisatie wordt bewaard.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  8

## Page 9

2.	 Aantreden Bewindspersonen:
Omgang met e-mails, chatberichten
en sociale media
Hoe gaan we op de juiste manier om met informatie in e-mail, chatdiensten
en sociale media, zodat deze zo nodig kan worden beheerd.
2.1	 E-mail
Uitgangspunten voor het onder beheer brengen van e-mail
van bewindspersonen:
•	 Scheid privé-, partijpolitieke en zakelijke informatie.
•	 Maak gebruik van een zakelijk account en een privé-account voor de daarbij
horende communicatie.
•	 Stuur geen zakelijke mails door naar het eigen privé-adres.
•	 Verwijder nooit zakelijke e-mails. Partijpolitieke en privé-informatie mag wél
worden verwijderd.
•	 Informeer de bewindspersoon over de huidige werkwijze voor het onder
beheer brengen van e-mail.
•	 Maak eventueel binnen het departement tijdelijke afspraken over het
veiligstellen van e-mail van de bewindspersonen in afwachting van een
rijksbrede oplossing voor e-mailarchivering.
2.1.1	 Huidige situatie en werkwijze
Er wordt momenteel gewerkt aan een rijksbrede oplossing voor automatische e-mail­
archivering. In de tussentijd is de gangbare werkwijze binnen de Rijksoverheid dat e-mails
automatisch worden veiliggesteld op de e-mailserver van het departement. Tussen deze
e-mails kan ook privé- en partijpolitieke informatie zitten. Deze informatie hoeft niet te
worden beheerd en moet worden aangemerkt als privé.
Voorsorterend op de toekomstige Rijksbrede oplossing is het volgende al wél toe te passen
op het gebied van e-mail. Verplaats privé- en partijpolitieke informatie naar een mapje
‘Privé’. Deze optie komt uit de Gedragsregeling, die zegt dat een medewerker een map
kan aanmaken met ‘Privé’ in de naam die de werkgever alleen in zeer uitzonderlijke
gevallen mag inzien.
Let op: dat heeft op dit moment geen effect, maar is raadzaam voor toekomstige
­oplossingen en om ervoor te zorgen dat heeft bij het op termijn overbrengen naar het
Nationaal Archief de privé-informatie en partijpolitieke informatie uitgezonderd zal
worden.
Let op: Bij een e-mail die zowel privé- en/of partijpolitieke informatie als zakelijke
­informatie bevat, weegt het overheidsbelang zwaarder. Een dergelijke e-mail valt onder
de Archiefwet en moet worden beheerd.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  9

## Page 10

2.2	 Chatberichten
Uitgangspunten voor de omgang met chatberichten
voor bewindspersonen:
•	 Scheid privé-, partijpolitieke en zakelijke communicatie.
•	 Verwijder zakelijke informatie niet. Partijpolitieke en privé-informatie mag
wél worden verwijderd.
•	 Beperk het gebruik van chatberichten voor zakelijke communicatie zoveel
mogelijk tot algemene mededelingen, informele zaken of een hulpvraag.
•	 Deel geen bijzondere persoonsgegevens (zoals medische informatie)
of vertrouwelijke informatie via chatdiensten.
•	 Houd zakelijke informatie op zakelijke apparatuur, zoals een zakelijke
telefoon, laptops of tablet. Gebruik bijvoorbeeld twee telefoons, één zakelijk
en één privé.
•	 Maak een zakelijk cloud-account aan voor de bewindspersoon dat is
gekoppeld aan de zakelijke telefoon. Dit voorkomt dat zakelijke informatie
alsnog in een privécloud komt te staan als back-up.
•	 Lees de zakelijke chatberichten van de zakelijke telefoon van de
bewindspersoon periodiek uit. Overleg wat het meest logische moment is
om dit te doen, bijvoorbeeld tijdens specifieke overleggen.
•	 Maak binnen het departement afspraken over het onder beheer brengen van
chatberichten, leg deze vast en informeer de bewindspersoon hierover.
•	 Controleer of de optie om de berichten automatisch te verwijderen is uitgezet
in de chatapplicatie.
2.2.1	Huidige situatie en werkwijze
Op basis van de kabinetsreactie van 6 april 2023 waarin de hoofdlijnen van het chat­
archiveringsbeleid zijn vastgesteld, wordt beleid uitgeschreven en een duurzame, geauto­
matiseerde oplossing voor chatarchivering ontwikkeld. In de tussentijd gebeurt het
onder beheer brengen handmatig. Het is van belang dat dit op de juiste manier gebeurt.
Om informatieverlies te voorkomen stellen departementen chatberichten periodiek veilig.
In de praktijk zal dit betekenen dat een medewerker van het departement periodiek
de zakelijke chatberichten op de telefoon van de bewindspersoon zal (laten) uitlezen6.
Uitlezen van de telefoon betekent niet automatisch dat alle berichten onder beheer
komen. Er zal (door een medewerker) per contactpersoon, conversatie en soms zelfs per
bericht gekeken moeten worden welke informatie wel en niet zakelijk is en dus onder
beheer moet worden gebracht. Uiteindelijk wordt dit ter akkoord aangeboden aan de
bewindspersoon of een aangewezen vertrouwenspersoon.
Hoe beter de zakelijke, privé- en partijpolitieke informatie vooraf wordt gescheiden,
des te minder hoeven de chatberichten achteraf doorgelopen te worden. Daarom is
het belangrijk dat bewindspersonen een zakelijke telefoon gebruiken voor hun
­communicatie als bewindspersoon en een privé-telefoon voor privé- en partijpolitieke
communicatie. Bijkomend voordeel: de wellicht oncomfortabele gedachte dat de
telefoon afgestaan moet worden, kan zo worden geminimaliseerd.
6	Als een departement de dienst afneemt bij Doc-Direkt doet een van hun medewerkers dit.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  10

## Page 11

2.2.2	Toekomstige werkwijze
In afwachting van een rijksbrede technische oplossing voor het onder beheer brengen
van chatberichten is er een aantal algemene processtappen die departementen als ze
willen kunnen gebruiken als advies voor hun eigen werkwijze7. Na de figuur worden de
verschillende stappen toegelicht.
1.	Voorbereidingsfase
In de voorbereidingsfase stelt het departement een document op met de procesinrichting
en werkafspraken. Hierin worden de samenwerking, uitvoering, verschillende rollen en
taakverdelingen vastgelegd.

Het departement bespreekt de werkwijze met de bewindspersonen. Tijdens dit gesprek
krijgt de bewindspersoon informatie en wordt gecommuniceerd wat de afspraken zijn
voor het uitlezen van de telefoon. Er wordt geïnventariseerd welk type telefoon en welke
apps de bewindspersoon gebruikt en in welke periode deze onder beheer moet worden
gebracht (ambtsperiode).
2.	Afspraken maken met bewindspersoon
Een informatieprofessional maakt (via het secretariaat) concrete afspraken met de
bewindspersoon over het uitlezen van de telefoon en het markeren van chatberichten
die privé of partijpolitiek zijn. De bewindspersoon markeert chatberichten die privé- of
partijpolitiek zijn en niet in de beheerde en beveiligde omgeving moeten worden opge­
nomen. Alle berichten worden door de informatieprofessional in de volgende stap
gecontroleerd om een vierogen principe te hanteren.
3.	Uitlezen chatberichten en opslaan in beveiligde omgeving
Er wordt een afspraak gemaakt tussen de bewindspersoon en een informatieprofessional
van het departement om de chatberichten te exporteren naar een beheerde en beveiligde
omgeving: het uitlezen van de telefoon. Het is raadzaam dit voor een aantal maanden
vooruit te plannen tijdens momenten waarop de bewindspersoon de telefoon niet nodig
heeft. De uitgelezen chatberichten worden opgeslagen in een beveiligde omgeving.
7	Gebaseerd op Procesorganisatie Berichtenapps Archivering Doc-Direkt.
2. Afspraken maken
met bewindspersoon
1. Voorbereidingsfase
3. Uitlezen chatberichten
& opslaan in
beveilige omgeving
4. Uitgelezen chats op
berichtniveau controleren
op te beheren
chatberichten (schonen)
6. Valideren gemarkeerde
passages
5. Aanbieden opgeschoonde
documenten aan
bewindspersoon of
aangewezen
vertrouwenspersoon
7. Zakelijke berichten
veiligstellen &
privé/partijpolitieke
chatberichten verwijderen
8. Deﬁnitieve veiligstelling
9. Beheren
Voorbeeldwerkwijze veiligstellen chatberichten bewindspersoon
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  11

## Page 12

4.	Uitgelezen chats controleren op berichtniveau (schonen)
De informatieprofessional schoont de zakelijke chatberichten op. Bijzondere persoons­
gegevens, privégesprekken en partijpolitieke gesprekken worden verwijderd.
5.	Aanbieden opgeschoonde documenten aan bewindspersoon of aangewezen
­vertrouwenspersoon
De informatieprofessional brengt de bewindspersoon op de hoogte dat de opgeschoonde
berichten klaar zijn voor validatie en autoriseert de bewindspersoon voor de laatste
controle.
6.	Valideren gemarkeerde berichten
De bewindspersoon beoordeelt de gemarkeerde berichten en geeft aan of deze
­inderdaad moeten worden verwijderd. Als er gemarkeerde berichten zijn die niet
­moeten worden verwijderd, gaat de bewindspersoon hierover het gesprek aan met
de informatieprofessional.
7.	Zakelijke berichten onder beheer brengen en privé- en partijpolitieke chatberichten
verwijderen
8.	Definitief onder beheer brengen
Na goedkeuring wordt de geschoonde chatinformatie definitief veiliggesteld
voor archivering.
9.	Beheren
De definitief onder beheer gebrachte informatie wordt opgeslagen in een omgeving
waar deze wordt beheerd en op termijn kan worden overbracht.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  12

## Page 13

2.3	 Sociale media
Rijksbeleid en bijbehorende richtlijnen over het onder beheer brengen van
overheidsinformatie op sociale media is op het moment van publiceren van
deze handreiking nog in ontwikkeling. In afwachting hiervan een aantal hand­
vatten en adviezen om het onder beheer brengen van overheidsinformatie op
sociale media achteraf zo eenvoudig mogelijk te maken. Want ook hier geldt:
vooraf goed inregelen scheelt veel tijd en monnikenwerk achteraf.
Praktische aanbevelingen voor de omgang met van informatie
van bewindspersonen op sociale media:
•	 Maak gebruik van corporate accounts voor het delen van overheidsinformatie
op sociale media.
•	 Adviseer de bewindspersoon alleen overheidsinformatie via corporate accounts
in naam van uw departement te delen.
•	 Verwijder overheidsinformatie op sociale media van voorgaande bewinds­
personen pas nadat de informatie is veiliggesteld binnen de beheerde informatie­
systemen van de organisatie en beschikbaar is voor eventuele openbaarmaking.
Het is mogelijk dat burgers inhoudelijke vragen stellen over de communicatie
uitingen van de vorige bewindspersoon. Voorkomen moet worden dat door het
verwijderen van deze informatie geen mogelijkheid meer deze informatie te
verstrekken om deze vragen te beantwoorden.
•	 Benoem op het sociale medium dat alle informatie onder beheer wordt
gebracht, zodat burgers weten dat deze informatie wordt bewaard.
•	 Informeer de bewindspersoon samen met de communicatie-afdeling.
Dan kan gezamenlijk besproken worden welke werkafspraken bestaan of gemaakt
kunnen worden over het gebruik, veiligstellen en beheer van sociale media.
•	 Het is raadzaam om hybride accounts te laten beheren door medewerkers
binnen het departement, zodat de overheidsinformatie op deze accounts
eenvoudig onder beheer kan worden gebracht.
Uitleg bij voorgaande aanbevelingen
Zakelijke informatie die bewindspersonen plaatsen en ontvangen op sociale media is
overheidsinformatie. Dit geldt voor de posts, het profiel en de reacties8. Daarmee valt
deze informatie onder de Archiefwet en de Woo.
We onderscheiden drie verschillende soorten accounts:
1.	Corporate accounts: dit zijn zakelijke accounts in naam van de overheidsorganisatie,
bijvoorbeeld @minBZK en @minpres. Deze accounts worden door de organisatie
aangemaakt en beheerd, en zijn bedoeld om informatie te delen over onderwerpen die
betrekking hebben op die overheidsinstantie.
2.	Hybride accounts: dit zijn accounts die de naam van een organisatie of bewindspersoon
dragen maar vaak wel beheerd worden in samenwerking met de politieke of ambtelijke
ondersteuning.
3.	Persoonlijke accounts: dit zijn accounts die de naam van de bewindspersoon dragen
en die volledig worden beheerd door de bewindspersoon zelf.
8	Hiervoor is in de Whitepaper SMA de oproep gedaan om een antwoord te formuleren op de vraag hoe in de
praktijk om te gaan met deze vorm van overheidsinformatie.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  13

## Page 14

Alle informatie die wordt gedeeld via een corporate account moet per definitie
­worden veiliggesteld en worden beheerd.
Deze duidelijkheid ontbreekt bij hybride en/of persoonlijke accounts. Deze kunnen
zowel overheids- als privé- en partijpolitieke informatie bevatten. Dit laatste maakt
het onder beheer brengen van de overheidsinformatie ingewikkelder.
Het standaard advies is dat persoonlijke accounts niet worden gebruikt voor overheids­
informatie over de publieke taak. Op het moment dat dit wel gebeurt, moet deze
informatie worden beheerd. Het onder beheer brengen van overheidsinformatie op
persoonlijke accounts is ingewikkeld en tijdsintensief.
Daarnaast is het raadzaam om hybride accounts te laten beheren door medewerkers
binnen het departement, zodat de overheidsinformatie op deze accounts eenvoudig
onder beheer kan worden gebracht. Tijdens het onder beheer brengen van overheids­
informatie op deze accounts moeten medewerkers van het departement de privé- en
partijpolitieke informatie indien mogelijk uitfilteren.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  14

## Page 15

3.	 Aftreden bewindspersoon
Als een bewindspersoon aftreedt, is het van belang dat alle zakelijk informatie onder
beheer wordt gebracht en informatieverlies wordt voorkomen. Als de aanbevelingen uit
deze handreiking tijdens de ambtstermijn zijn opgevolgd en nageleefd, ligt bij het aftreden
de nadruk op het onder beheer brengen van alle informatie die nog niet onder beheer
was gebracht en het inleveren van de zakelijke apparaten. Dan zijn immers dezelfde wetten,
beleidsregels en richtlijnen van toepassing als bij het aantreden. Daarnaast zijn er nog
enkele andere aandachtspunten van belang bij het vertrek van bewindspersonen.
In dit hoofdstuk wordt een aantal zaken op een rij gezet die kunnen dienen als checklist
voor de ambtelijke organisaties bij het onder beheer brengen van zakelijke informatie van
bewindspersonen.
Algemeen
•	 Communiceer naar de bewindspersoon dat alle privé- en partijpolitieke informatie
moet zijn gescheiden, gemarkeerd of verwijderd vóór vertrek, zodat deze onder
beheer kan worden gebracht. Dit geldt voor e-mails, chatberichten en overheids­
informatie op sociale media.
•	 Het is onwenselijk om bewindspersonen en ambtenaren toe te staan zakelijke
overheidsinformatie, ook in chatberichten en e-mails, mee te nemen. Informatie
die puur privé of partijpolitiek van aard is mag wel worden meegenomen.
•	 Communiceer naar de bewindspersoon dat de zakelijke ICT-middelen voor het
aftreden moeten worden ingeleverd.
•	 Het meenemen van mobiele contacten moet gebaseerd zijn op een functionele
noodzaak. Anders wordt ook afgeraden om deze contacten mee te nemen.
Het niet voldoen aan de bovenste vier punten brengt reële risico’s met zich
mee op het gebied van informatieverlies, datalekken, veiligheidsrisico’s en
­privacy schending.
E-mail
•	 Adviseer geen zakelijke e-mails door te sturen naar het eigen privé-mailadres.
Chatberichten
•	 Laat de mobiele telefoon van de bewindspersoon uitlezen voor vertrek. De telefoon
kan na het uitlezen van de chatberichten meteen worden ingeleverd.
•	 In het geval dat nog niet is gebeurd: maak een zakelijke cloud-account aan voor
de bewindspersoon, gekoppeld aan het zakelijke apparaat om te voorkomen dat
er een back-up van de chatberichten wordt meegenomen naar een privé-account.
•	 Controleer of de optie om de berichten automatisch te verwijderen is uitgezet in
de chatapplicatie.
Sociale media
•	 Communiceer naar de bewindspersoon om tot nader order geen zakelijke
informatie van het publieke domein te verwijderen.
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  15

## Page 16

Algemeen:
•	 Scheid privé-, partijpolitieke en zakelijke informatie. Dit kunt u op de volgende
manieren aanpakken:
	- Gebruik een zakelijk account en een privé-account voor de daarbij horende
communicatie.
	- Houd zakelijke informatie op zakelijke apparatuur. Het gaat hier om telefoons,
laptops en tablets.
•	 Verwijder in geen geval zakelijke informatie. Privé- en Partijpolitieke informatie
mogen desgewenst wél worden verwijderd.
•	 Weet wat u moet doen voor het onder beheer brengen van informatie. Als bewinds­
persoon wordt u geïnformeerd door de betreffende medewerkers binnen
uw departement.
E-mail:
•	 Gebruik geen privé-mailadres voor zakelijke doeleinden.
•	 Stuur geen zakelijke mails door naar het eigen privé-mailadres.
•	 Deel geen staatsgeheime informatie via e-mail.
•	 Uw zakelijke e-mailaccount wordt automatisch gearchiveerd. Hiervoor zijn
geen acties nodig.
Chat:
•	 Beperk het gebruik van berichtenapps voor zakelijke communicatie zoveel mogelijk
tot algemene mededelingen, informele zaken, of een hulpvraag. Gebruik ze niet
voor persoonsgegevens en/of voor formele zaken zoals bestuurlijke
aangelegenheden.
•	 Deel geen bijzondere persoonsgegevens (zoals medische informatie) of
vertrouwelijke informatie via chatapplicaties.
•	 Controleer of de optie om berichten automatisch te verwijderen is uitgezet
in de chatapplicatie.
•	 De zakelijke chatberichten op uw zakelijke telefoon worden periodiek uitgelezen.
In overleg met uw secretariaat wordt hiervoor een geschikt moment gekozen.
Sociale media:
•	 Maak gebruik van corporate accounts voor het delen van overheidsinformatie op
sociale media. U wordt door uw adviseurs geïnformeerd over welke overige
werkafspraken bestaan of gemaakt kunnen worden over het gebruik, veiligstellen
en beheer van sociale media.
4.	 Bijlage: Overzicht van de aanbevelingen
opgenomen in de handreiking voor
bewindspersonen
Dit overzicht kan worden gebruikt als praktische praatplaat of checklist bij het aantreden
van nieuwe bewindspersonen.

Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  16

## Page 17

Versiebeheer
25-01-2024
0.5 (Projectgroep & CIO-Rijk)
31-01-2024
0.6 (Projectgroep & CIO-Rijk)
08-02-2024
0.8 (Klankbordgroep bestaande uit
I-professionals departementen)
21-02-2024
0.9 (Afvaardiging HBSG, klankbordgroep,
CIO-rijk & projectgroep)
04-03-2024
0.91 (Strategisch Beraad)
13-03-2024
0.99 (Afvaardiging HBSG, CIO-Rijk, Nationaal
Archief, Jurist OCW)



0.99 (Nationaal Archief op juiste terminologie)
25-03-2024
1.0 (verwerking annotaties HBSG)
Projectgroep:
•	 Ministerie van Defensie
•	 Ministerie van Financiën
•	 Ministerie van Binnenlandse Zaken en Koninkrijksrelaties
•	 Nationaal Archief
•	 Doc-Direkt
•	 RDDI
•	 CIO-Rijk
Klankbordgroep:
•	 Ministerie van Algemene Zaken
•	 Ministerie van Binnenlandse Zaken en Koninkrijksrelaties
•	 Ministerie van Buitenlandse Zaken
•	 Ministerie van Economische Zaken en Klimaat
•	 Ministerie van Infrastructuur en Waterstaat
•	 Ministerie van Justitie en Veiligheid
Afvaardiging HBSG:
•	 Ministerie van Economische Zaken en Klimaat
•	 Ministerie van Financiën
•	 Ministerie van Justitie en Veiligheid
•	 Ministerie van Landbouw, Natuur en Voedselkwaliteit
•	 Ministerie van Onderwijs, Cultuur en Wetenschap
•	 Ministerie van Sociale Zaken en Werkgelegenheid
•	 Ministerie van Volksgezondheid, Welzijn en Sport
Handreiking voor ambtelijke organisatie Onder beheer brengen van e-mail, chatberichten en sociale media van bewindspersonen  |  17

## Page 18

Colofon
Programma
RDDI
Projectnaam
Handreiking IHH Kabinetswissel
Versienummer
1.0
Rijksprogramma Duurzame Digitale
Informatiehuishouding (RDDI)
Rijnstraat 50 | Den Haag
Postbus 16375 | 2500 BJ Den Haag

---

*This document was automatically converted from PDF. Some formatting may have been lost in the conversion process.*
