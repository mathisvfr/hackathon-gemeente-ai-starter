---
title: Europese samenwerking voor digitale gemeenschapsgoederen - Digitale Overheid
url: https://www.digitaleoverheid.nl/nieuws/europese-samenwerking-voor-digitale-gemeenschapsgoederen/
scraped_at: 2025-06-11T13:10:55.175243
---

# Europese samenwerking voor digitale gemeenschapsgoederen - Digitale Overheid

Source: https://www.digitaleoverheid.nl/nieuws/europese-samenwerking-voor-digitale-gemeenschapsgoederen/

---

# Europese samenwerking voor digitale gemeenschapsgoederen

Open source 25 juni 2024

![](https://www.digitaleoverheid.nl/wp-content/uploads/sites/8/2024/04/iStock-1402436756-1024x637.jpg)Op 14 juni kondigden Nederland, Frankrijk, Estland en Duitsland aan dat ze een nieuw Europees initiatief willen oprichten. Het gaat om een zogenoemd European Digital Infrastructure Consortium (EDIC) op het gebied van digitale gemeenschapsgoederen (digital commons). Dit is een samenwerkingsverband dat zich richt op de ontwikkeling, het onderhoud en de uitbreiding van digitale gemeenschapsgoederen in Europa.

## Wat zijn Digital Commons?

Kenmerkend voor digitale gemeenschapsgoederen zijn het gedeelde eigendom en een specifieke beheers- en onderhoudsstructuur. Voorbeelden van digitale gemeenschapsgoederen zijn open source software en hardware, open data, open onderwijsmaterialen en open standaarden.

Digitale gemeenschapsgoederen zijn open, transparant en in gemeenschappelijkheid ontstaan. Zij zijn daardoor een alternatief voor bestaande niet-waardengedreven aanbieders.

## Waarom is dit belangrijk?

Door samen te werken aan digitale gemeenschapsgoederen kunnen Europese landen hun digitale soevereiniteit versterken. Daarnaast kunnen ze de digitale wereld vormgeven op een manier die aansluit bij Europese waarden zoals privacy, transparantie en gelijkheid. Nederland, Frankrijk, Estland en Duitsland bundelen hun krachten om dit belangrijke werk te ondersteunen en te bevorderen.

## Wat gaat de Digital Commons EDIC doen?

Het Digital Commons EDIC wil bestaande initiatieven coördineren en ondersteuning bieden aan de Europese gemeenschap. Dit gaat om technische bijstand, juridische hulp en ondersteuning bij fondsenwerving voor projecten. Een van de belangrijkste activiteiten is het opzetten van een centrale plek (een fysieke plek én online platform) waar projecten terecht kunnen voor hulp. De komende maanden gaan de deelnemende landen verder werken aan de oprichting van het Digital Commons EDIC en een officiële aanvraag indienen bij de Europese Commissie.

## Online bijeenkomst

Op dinsdag 2 juli van 16.00 tot 17.00 uur organiseert het Ministerie van Binnenlandse Zaken (BZK) een online bijeenkomst over het Digital Commons EDIC. Tijdens deze bijeenkomst geeft de projectleider een update over de plannen en het vervolgproces. Daarnaast wil BZK graag in gesprek over de toekomstige participatie van het Digital Commons EDIC. Wat zijn de criteria en waar moeten projecten aan voldoen? Iedereen is welkom om zijn of haar ideeën te delen. Die worden meegenomen in het verdere proces.

[Aanmelden kan eenvoudig via de website.](https://opensource.pleio.nl/events/view/f4c2a35d-3baa-4257-8ee9-7ef31535692f/minbzk-voortgang-criteria-edic-digital-commons.)

Deel deze pagina

  * [ Deel via e-mail](mailto:http://geaddresseerd%40voorbeeld.nl?subject=Leestip%3A+Europese+samenwerking+voor+digitale+gemeenschapsgoederen&body=Europese+samenwerking+voor+digitale+gemeenschapsgoederen%20-%20https%3A%2F%2Fwww.digitaleoverheid.nl%2Fnieuws%2Feuropese-samenwerking-voor-digitale-gemeenschapsgoederen%2F)
  * [ Deel op X](https://x.com/share?url=https%3A%2F%2Fwww.digitaleoverheid.nl%2Fnieuws%2Feuropese-samenwerking-voor-digitale-gemeenschapsgoederen%2F&via=digioverheid&text=Europese+samenwerking+voor+digitale+gemeenschapsgoederen)
  * [ Deel op LinkedIn](https://www.linkedin.com/shareArticle?mini=true&url=https%3A%2F%2Fwww.digitaleoverheid.nl%2Fnieuws%2Feuropese-samenwerking-voor-digitale-gemeenschapsgoederen%2F&title=Europese+samenwerking+voor+digitale+gemeenschapsgoederen&summary=Nederland%2C+Frankrijk%2C+Estland+en+Duitsland+willen+een+nieuw+Europees+initiatief+oprichten.+Een+zogenoemd+European+Digital+Infrastructure+Consortium+%28EDIC%29&source=Digitale+Overheid)

## Gerelateerde links

  * [Logius maakt tweede deel broncode DigiD openbaar](https://www.digitaleoverheid.nl/nieuws/logius-maakt-tweede-deel-broncode-digid-openbaar/)
  * [Opensourcewerken in de praktijk brengen](https://www.digitaleoverheid.nl/nieuws/leer-hoe-je-opensourcewerken-in-de-praktijk-kan-brengen/)
  * [BZK richt Open Source Program Office op](https://www.digitaleoverheid.nl/nieuws/bzk-richt-open-source-program-office-op/)

## Blijf op de hoogte

Meld je gratis aan voor de nieuwsbrief en blijf op de hoogte van nieuws en ontwikkelingen rondom digitalisering.

Mailadres
