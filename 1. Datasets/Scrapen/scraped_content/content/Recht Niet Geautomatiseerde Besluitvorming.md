---
title: Besluiten die levens kunnen beïnvloeden, zijn niet volledig geautomatiseerd - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/vereisten/avg-10-recht-op-niet-geautomatiseerde-besluitvorming/index.html
scraped_at: 2025-06-11T13:48:13.569513
---

# Besluiten die levens kunnen beïnvloeden, zijn niet volledig geautomatiseerd - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/vereisten/avg-10-recht-op-niet-geautomatiseerde-besluitvorming/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Vereiste
  * Toelichting
    * Algemene eisen aan geautomatiseerde besluitvorming door overheden
    * Begrippen
  * Bronnen
  * Van toepassing op
  * Risico
  * Maatregelen

  1. [ Voldoen aan wetten en regels  ](../../)
  2. [ Vereisten  ](../)

# Besluiten die levens kunnen beïnvloeden, zijn niet volledig geautomatiseerd

[]( "Vereiste ID")avg-10[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Implementatie](../../../levenscyclus/implementatie/)[](../../../rollen/ "Rollen")[Projectleider](../../../rollen/projectleider/)[](../../../rollen/ "Rollen")[Beleid en advies](../../../rollen/beleid-en-advies/)[](../../../onderwerpen/ "Onderwerp")[Privacy en gegevensbescherming](../../../onderwerpen/privacy-en-gegevensbescherming/)

## Vereiste

Betrokkenen hebben het recht om niet onderworpen te worden aan een enkel op geautomatiseerde verwerking, waaronder proflering, gebaseerd besluit, wanneer dit rechtsgevolgen heeft voor hen of het hen anderszins in aanzienlijke mate treft. Dit verbod geldt niet indien de geautomatiseerde individuele besluitvorming, anders dan op basis van profilering, noodzakelijk is om te voldoen aan een wettelijke verplichting die op de verwerkingsverantwoordelijke rust of noodzakelijk is voor de vervulling van een taak van algemeen belang.

## Toelichting

Overheidsorganisaties zijn vaak belast met de uitvoering van wettelijke taken waarbij zij 'besluiten' moeten nemen, bijvoorbeeld als een burger vraagt om een uitkering, toeslag of een subsidie.

Hiervoor moeten gegevens worden verwerkt om te kunnen bepalen of een burger hier ook recht op heeft. Om deze gegevens snel en accuraat te verwerken, zetten overheidsorganisaties vaak algoritmes in. Deze gegevens worden dan vaak 'geautomatiseerd' door deze algoritmes verwerkt, zonder dat een ambtenaar dit werk controleert.

Soms wordt het proces voor het nemen van een **besluit** volledig geautomatiseerd ingericht. Denk hierbij aan het opleggen van een boete voor een snelheidsovertreding. Hierdoor kan in korte tijd en op een efficiënte wijze, een grote hoeveelheid besluiten worden genomen.

Het geautomatiseerd verwerken van gegevens voor de totstandkoming van een besluit brengt risico's met zich mee. Zeker als hierbij persoonsgegevens van individuen worden verwerkt en er sprake is van profilering. Hierdoor ontstaat bijvoorbeeld het risico op discriminatie. Daarom is in art. 22 AVG het recht voor betrokkenen gecreëerd om niet te worden onderworpen aan een uitsluitend op geautomatiseerde verwerking, waaronder profilering, gebaseerd besluit.

Dit verbod geldt voor besluiten die **'rechtsgevolgen'** hebben voor een betrokkene, bijvoorbeeld een burger die een boete ontvangt voor de snelheidsovertreding, of hem anderzijds in **aanmerkelijke mate treft**. Het besluit mag in die gevallen niet geautomatiseerd worden genomen. Een individu moet namelijk kunnen rekenen op voldoende 'menselijke tussenkomst' bij de beoordeling van belangrijke beslissingen die deze persoon treffen.

Bij het geautomatiseerd uitvoeren van processen dient altijd te worden voldaan aan de voorwaarden uit wetgeving, waaronder in het bijzonder de Algemene Verordening Gegevensbescherming (AVG) en de Algemene wet bestuursrecht(Awb). Bestuursorganen dienen dan ook te handelen conform de algemene beginselen van behoorlijk bestuur. Dit samenstel van regels moet de rechten van betrokkenen borgen.

### Algemene eisen aan geautomatiseerde besluitvorming door overheden

De Nederlandse wetgever heeft in artikel 40 lid 1 UAVG gebruik gemaakt van de mogelijkheid een uitzondering te maken op het verbod van art. 22 lid 1 AVG. In Nederland is geautomatiseerde besluitvorming toegestaan, als het gaat om besluitvorming waarbij menselijke tussenkomst geen toegevoegde waarde heeft.

Dit is het geval als er sprake is van een gebonden karakter waarbij weinig of geen beoordelingsruimte is waarin tot een andere conclusie kan worden gekomen. Hierbij kan worden gedacht aan het toekennen van kinderbijslag of de hoogte van het recht op studiefinanciering. Deze uitzondering geldt niet voor 'profilering', tenzij er specifieke (sectorale) wetgeving het verbod opheft.

Om deze uitzondering toe te kunnen passen, moet er op grond van artikel 22 AVG een 'passende maatregel' in de vorm van wetgeving zijn die personen voldoende bescherming biedt. In Nederland moet de Algemene wet bestuursrecht deze bescherming aan burgers bieden als bestuursorganen besluiten nemen. De Awb bevat vereisten en algemene beginselen waaraan besluitvorming moet voldoen.

Bij het toepassen van geautomatiseerde besluitvorming, moet aan de hand van een DPIA wordt vastgesteld of er bij toepassing van de Awb daadwerkelijk voldoende bescherming wordt geboden. Een verwerkersverantwoordelijke zal dus, naast het toepassen van vereisten uit de AVG en specifieke (sectorale) wetgeving, beginselen uit de Awb moeten vertalen naar concrete maatregelen om geautomatiseerde besluitvorming op een rechtmatige wijze toe te passen. Hierbij kan worden gedacht aan het toepassen van [motiveringsbeginsel](../awb-02-motiveringsbeginsel/) of het [zorgvuldigheidsbeginsel](../awb-01-zorgvuldigheidsbeginsel/).

### Begrippen

#### Profilering

Profilering is bijzonder gevoelig. Bij profilering gaat het om elke vorm van een geautomatiseerde verwerking van persoonsgegevens, waarbij aan de hand van persoonsgegevens bepaalde persoonlijke aspecten van een natuurlijke persoon worden geëvalueerd. Daarbij gaat het voornamelijk om het analyseren of verspellen van zaken als beroepsprestaties, economische situatie, gezondheid, persoonlijke voorkeuren, interesses, betrouwbaarheid, gedrag, locatie of een verplaatsingen.

Volgens deze definitie gaat het om een verwerking door een computersysteem waarbij het systeem algemene aanname(s) toegepast in een concreet geval. Dit doet het door een individu, met gebruikmaking van diens persoonsgegevens, in te delen in een categorie(profiel). Een dergelijk categorie(profiel) wordt vaak in verband gebracht met bepaalde risico's, bijvoorbeeld het risico op het misbruiken van bepaalde publieke voorzieningen.

De gevoeligheid is dat nog niet is vastgesteld dat, in dit voorbeeld, de betreffende natuurlijke persoon ook daadwerkelijk misbruik heeft gemaakt van bepaalde voorzieningen. Als daar wel automatisch gevolgen aan worden verbonden, ontstaat het risico op een onrechtmatige behandeling van een natuurlijk persoon.

#### Besluit

In deze context moet het begrip 'besluit' worden gehanteerd zoals dit is bedoeld in artikel 22 AVG. Het begrip 'besluit' krijgt in de AVG een ruimere betekenis dan het geval is in artikel 1:3 Algemene wet bestuursrecht (Awb). In de Algemene wet bestuursrecht moet er sprake zijn van een 'rechtsgevolg', maar onder het besluitbegrip van de AVG kunnen ook situaties vallen waarin een individu ‘slechts’ feitelijke gevolgen ervaart als een besluit wordt genomen. Daarmee biedt de AVG dus bescherming voor meerdere situaties.

#### Rechtsgevolgen

Het begrip 'rechtsgevolg' duidt op wijziging in de rechtspositie van betrokkene. Het betekent, juridisch uitgedrukt, een verandering in het geheel van de rechten, aanspraken, bevoegdheden en verplichtingen van één of meer natuurlijke personen of rechtspersonen. In deze context wijzigt de rechtspositie van een individu door een keuze van het systeem, bijvoorbeeld doordat deze een boete ontvangt. Rechtsgevolgen kwalificeren altijd als relevant.

#### Aanmerkelijke mate treffen

De Europese wetgever heeft weinig richting gegeven aan hoe dit begrip moet worden geïnterpreteerd. Er zijn wel aanknopingspunten om te duiden wanneer hier sprake van is. De EDPB spreekt van ernstige, aanzienlijke effecten, groot of belangrijk genoeg zijn om aandacht te verdienen. Dat is in ieder geval zo als het besluit het potentieel heeft om de omstandigheden, het gedrag of de keuze van de betrokken personen in aanmerkelijke mate te treffen; een langdurig of blijvend effect op de betrokkene te hebben; of in het uiterste geval, tot uitsluiting of discriminatie te leiden.

Dit vraagt per geval om een analyse welke 'keuzes' van het systeem welke gevolgen hebben voor een individu en of die gevolgen rechtsgevolgen zijn of alleen een feitelijk gevolg. Zie voor een nadere toelichting hiervoor het advies van de Autoriteit Persoonsgegevens inzake geautomatiseerde selectietechnieken.

#### Toepassing

Volledig geautomatiseerde vaststelling van een publiekrechtelijk besluit zoals een aanslag, een boete of een vergunning heeft rechtsgevolgen. Een beslissing dat een bepaalde aanvraag in aanmerking komt voor handmatige controle heeft op zichzelf geen rechtsgevolg - de rechtspositie van de betrokkene wijzigt (nog) niet. Wel moet beoordeeld worden of de betrokkene door dat besluit anderszins (dus feitelijk) in aanmerkelijke mate wordt getroffen.

## Bronnen

  * [Artikel 22 Algemene Verordening Gegevensbescherming](https://eur-lex.europa.eu/legal-content/NL/TXT/HTML/?uri=CELEX:32016R0679)
  * [Artikel 40 Uitvoeringswet AVG](https://wetten.overheid.nl/jci1.3:c:BWBR0040940&hoofdstuk=4&artikel=40&z=2021-07-01&g=2021-07-01)
  * [Artikel 1:3 Algemene wet bestuursrecht](https://wetten.overheid.nl/jci1.3:c:BWBR0005537&hoofdstuk=1&titeldeel=1.1&artikel=1:3&z=2024-05-01&g=2024-05-01)
  * [Advies landsadvocaat over geautomatiseerde selectietechnieken](https://www.rijksoverheid.nl/documenten/rapporten/2024/03/13/bijlage-2-advies-landsadvocaat-over-geautomatiseerde-selectietechniek)
  * [Advies artikel 22 AVG en geautomatiseerde selectie-instrumenten](https://www.rijksoverheid.nl/documenten/publicaties/2024/10/10/advies-artikel-22-avg-en-geautomatiseerde-selectie-instrumenten)
  * [Kamerbrief met kabinetsreactie AP-advies over geautomatiseerde selectie-instrumenten]([Kamerbrief met kabinetsreactie AP-advies over geautomatiseerde selectie-instrumenten0](https://www.rijksoverheid.nl/documenten/kamerstukken/2024/12/03/kabinetsreacties-ap-advies-inzake-geautomatiseerde-selectie-instrumenten)

## Van toepassing op

Deze vereiste geldt waarschijnlijk voor jouw algoritmische toepassingen. Bekijk de bronnen om te controleren of dit zo is.

## Risico

Bij geautomatiseerde besluitvorming kan het risico ontstaan dat kenmerken van een bepaalde groep ten onrechte worden tegengeworpen aan een individu die deze kenmerken niet hoeft te bezitten.

## Maatregelen

id| Maatregelen
---|---
[org-00](https://minbzk.github.io/Algoritmekader/voldoen-aan-wetten-en-regels/maatregelen/0-org-00-inventariseren-algoritmes/index.html)| [Inventariseer de algoritmes die binnen jouw organisatie worden gebruikt en houd dit overzicht actueel](https://minbzk.github.io/Algoritmekader/voldoen-aan-wetten-en-regels/maatregelen/0-org-00-inventariseren-algoritmes/index.html)
[owp-15](https://minbzk.github.io/Algoritmekader/voldoen-aan-wetten-en-regels/maatregelen/2-owp-15-bespreek-vereisten-met-aanbieders/index.html)| [Bespreek de vereisten die gelden voor een verantwoorde inzet van algoritmes met aanbieders](https://minbzk.github.io/Algoritmekader/voldoen-aan-wetten-en-regels/maatregelen/2-owp-15-bespreek-vereisten-met-aanbieders/index.html)
[owp-16](https://minbzk.github.io/Algoritmekader/voldoen-aan-wetten-en-regels/maatregelen/2-owp-16-vereisten-onderdeel-algemene-inkoopvoorwaarden-en-contractovereenkomst/index.html)| [Maak vereisten voor algoritmes onderdeel van algemene inkoopvoorwaarden en de contractovereenkomst](https://minbzk.github.io/Algoritmekader/voldoen-aan-wetten-en-regels/maatregelen/2-owp-16-vereisten-onderdeel-algemene-inkoopvoorwaarden-en-contractovereenkomst/index.html)
[owp-20](https://minbzk.github.io/Algoritmekader/voldoen-aan-wetten-en-regels/maatregelen/2-owp-20-maak-vereisten-onderdeel-van-subgunningscriteria/index.html)| [Maak vereisten onderdeel van (sub)gunningscriteria bij een aanbesteding](https://minbzk.github.io/Algoritmekader/voldoen-aan-wetten-en-regels/maatregelen/2-owp-20-maak-vereisten-onderdeel-van-subgunningscriteria/index.html)
[owp-21](https://minbzk.github.io/Algoritmekader/voldoen-aan-wetten-en-regels/maatregelen/2-owp-21-ruimte-voor-samenwerking-met-aanbieder/index.html)| [Creëer ruimte om met een aanbieder samen te gaan werken om specifieke vereisten te realiseren](https://minbzk.github.io/Algoritmekader/voldoen-aan-wetten-en-regels/maatregelen/2-owp-21-ruimte-voor-samenwerking-met-aanbieder/index.html)
[owp-23](https://minbzk.github.io/Algoritmekader/voldoen-aan-wetten-en-regels/maatregelen/2-owp-23-uitvoeren-audit-voor-naleving-vereisten/index.html)| [Neem het kunnen uitvoeren van een audit over de vereiste op in contractvoorwaarden en de contractovereenkomst](https://minbzk.github.io/Algoritmekader/voldoen-aan-wetten-en-regels/maatregelen/2-owp-23-uitvoeren-audit-voor-naleving-vereisten/index.html)
[owp-24](https://minbzk.github.io/Algoritmekader/voldoen-aan-wetten-en-regels/maatregelen/2-owp-24-invloed-besluitvorming-algoritmes-aanbieders/index.html)| [Bepaal in een aanbesteding of algoritmes van een aanbieder bepalende invloed hebben in een besluit richting personen](https://minbzk.github.io/Algoritmekader/voldoen-aan-wetten-en-regels/maatregelen/2-owp-24-invloed-besluitvorming-algoritmes-aanbieders/index.html)
[owp-27](https://minbzk.github.io/Algoritmekader/voldoen-aan-wetten-en-regels/maatregelen/2-owp-27-maak-vereisten-onderdeel-van-programma-van-eisen/index.html)| [Maak vereisten onderdeel van het programma van eisen bij een aanbesteding](https://minbzk.github.io/Algoritmekader/voldoen-aan-wetten-en-regels/maatregelen/2-owp-27-maak-vereisten-onderdeel-van-programma-van-eisen/index.html)
[owp-30](https://minbzk.github.io/Algoritmekader/voldoen-aan-wetten-en-regels/maatregelen/2-owp-30-informeer-betrokkenen/index.html)| [Stel vast welke betrokkenen geïnformeerd moeten worden en welke informatie zij nodig hebben](https://minbzk.github.io/Algoritmekader/voldoen-aan-wetten-en-regels/maatregelen/2-owp-30-informeer-betrokkenen/index.html)
[dat-02](https://minbzk.github.io/Algoritmekader/voldoen-aan-wetten-en-regels/maatregelen/3-dat-02-toetsen-geschiktheid-variabelen/index.html)| [Toets en analyseer of de inputvariabelen of risicoindicatoren geschikt zijn voor het beoogde algoritme](https://minbzk.github.io/Algoritmekader/voldoen-aan-wetten-en-regels/maatregelen/3-dat-02-toetsen-geschiktheid-variabelen/index.html)
[owk-03](https://minbzk.github.io/Algoritmekader/voldoen-aan-wetten-en-regels/maatregelen/4-owk-03-privacyrisico/index.html)| [Analyseer de privacy-risico’s en neem maatregelen om deze risico’s laag te houden](https://minbzk.github.io/Algoritmekader/voldoen-aan-wetten-en-regels/maatregelen/4-owk-03-privacyrisico/index.html)
[ver-03](https://minbzk.github.io/Algoritmekader/voldoen-aan-wetten-en-regels/maatregelen/5-ver-03-biasanalyse/index.html)| [Toets het algoritme op bias en voer een rechtvaardigingstoets uit](https://minbzk.github.io/Algoritmekader/voldoen-aan-wetten-en-regels/maatregelen/5-ver-03-biasanalyse/index.html)
[imp-03](https://minbzk.github.io/Algoritmekader/voldoen-aan-wetten-en-regels/maatregelen/6-imp-03-menselijke-tussenkomst/index.html)| [Richt de juiste menselijke controle in van het algoritme](https://minbzk.github.io/Algoritmekader/voldoen-aan-wetten-en-regels/maatregelen/6-imp-03-menselijke-tussenkomst/index.html)
10 april 2025 24 september 2024
  *AI-modellen voor algemene doeleinden: Een AI-model, ook wanneer het is getraind met een grote hoeveelheid data met behulp van self-supervision op grote schaal, dat een aanzienlijk algemeen karakter vertoont en in staat is op competente wijze een breed scala aan verschillende taken uit te voeren, ongeacht de wijze waarop het model in de handel wordt gebracht, en dat kan worden geïntegreerd in een verscheidenheid aan systemen verder in de AI-waardeketen of toepassingen verder in de AI-waardeketen, met uitzondering van AI-modellen die worden gebruikt voor onderzoek, ontwikkeling of prototypingactiviteiten alvorens zij in de handel worden gebracht.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *AI-model voor algemene doeleinden: Een AI-model, ook wanneer het is getraind met een grote hoeveelheid data met behulp van self-supervision op grote schaal, dat een aanzienlijk algemeen karakter vertoont en in staat is op competente wijze een breed scala aan verschillende taken uit te voeren, ongeacht de wijze waarop het model in de handel wordt gebracht, en dat kan worden geïntegreerd in een verscheidenheid aan systemen verder in de AI-waardeketen of toepassingen verder in de AI-waardeketen, met uitzondering van AI-modellen die worden gebruikt voor onderzoek, ontwikkeling of prototypingactiviteiten alvorens zij in de handel worden gebracht.
  *biometrische gegevens: persoonsgegevens die het resultaat zijn van een specifieke technische verwerking met betrekking tot de fysieke, fysiologische of gedragsgerelateerde kenmerken van een natuurlijk persoon, zoals gezichtsafbeeldingen of vingerafdrukgegevens
  *AI-systeem voor algemene doeleinden: Een AI-systeem dat is gebaseerd op een AI- model voor algemene doeleinden en dat verschillende doeleinden kan dienen, zowel voor direct gebruik als voor integratie in andere AI-systemen
  *systeemrisico: een risico dat specifiek is voor de capaciteiten met een grote impact van AI-modellen voor algemene doeleinden, die aanzienlijke gevolgen hebben voor de markt van de Unie vanwege hun bereik, of vanwege feitelijke of redelijkerwijs te voorziene negatieve gevolgen voor de gezondheid, de veiligheid, de openbare veiligheid, de grondrechten of de samenleving als geheel, en dat op grote schaal in de hele waardeketen kan worden verspreid
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *kritieke infrastructuur: kritieke infrastructuur zoals gedefinieerd in artikel 2, punt 4, van Richtlijn (EU) 2022/2557
  *redelijkerwijs te voorzien misbruik: Het gebruik van een AI-systeem op een wijze die niet in overeenstemming is met het beoogde doel, maar die kan voortvloeien uit redelijkerwijs te voorzien menselijk gedrag of redelijkerwijs te voorziene interactie met andere systemen, waaronder andere AI-systemen
  *gebruiksinstructies: de door de aanbieder verstrekte informatie om de gebruiksverantwoordelijke te informeren over met name het beoogde doel en juiste gebruik van een AI-systeem
  *testdata: data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld
  *in de handel brengen: Het voor het eerst in de Unie op de markt aanbieden van een AI-systeem of een AI-model voor algemene doeleinden
  *inputdata: data die in een AI-systeem worden ingevoerd of direct door een AI-systeem worden verworven en op basis waarvan het systeem een output genereert
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *biometrische identificatie: de geautomatiseerde herkenning van fysieke, fysiologische, gedragsgerelateerde of psychologische menselijke kenmerken om de identiteit van een natuurlijk persoon vast te stellen door biometrische gegevens van die persoon te vergelijken met in een databank opgeslagen biometrische gegevens van personen
  *in gebruik stellen: De directe levering van een AI-systeem door de aanbieder aan de gebruiksverantwoordelijke voor het eerste gebruik of voor eigen gebruik in de Unie voor het beoogde doel
  *systeem voor monitoring na het in de handel brengen: alle door aanbieders van AI-systemen verrichte activiteiten voor het verzamelen en evalueren van ervaringen met door hen in de handel gebrachte of in gebruik gestelde AI-systemen, teneinde te kunnen vaststellen of er onmiddellijk corrigerende dan wel preventieve maatregelen nodig zijn
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *veiligheidscomponent: Een component van een product of systeem die een veiligheidsfunctie voor dat product of systeem vervult of waarvan het falen of gebrekkig functioneren de gezondheid en veiligheid van personen of eigendom in gevaar brengt
  *markttoezichtautoriteit: de nationale autoriteit die de activiteiten verricht en maatregelen neemt als bedoeld in Verordening (EU) 2019/1020
  *gemachtigde: een natuurlijke of rechtspersoon die zich bevindt of gevestigd is in de Unie die een schriftelijke machtiging heeft gekregen en aanvaard van een aanbieder van een AI-systeem of een AI-model voor algemene doeleinden om namens die aanbieder de verplichtingen en procedures van deze verordening respectievelijk na te komen en uit te voeren;
  *CE-markering: Een markering waarmee een aanbieder aangeeft dat een AI-systeem in overeenstemming is met de voorschriften van hoofdstuk III, afdeling 2, en andere toepasselijke harmonisatiewetgeving van de Unie, die in het aanbrengen ervan voorzien
  *distributeur: Een andere natuurlijke persoon of rechtspersoon in de toeleveringsketen dan de aanbieder of de importeur, die een AI-systeem in de Unie op de markt aanbiedt
  *importeur: Een natuurlijke of rechtspersoon die zich bevindt of gevestigd is in de Unie die een AI-systeem in de handel brengt dat de naam of merknaam van een in een derde land gevestigde natuurlijke of rechtspersoon draagt
  *gevoelige operationele gegevens: operationele gegevens met betrekking tot activiteiten op het gebied van preventie, opsporing, onderzoek of vervolging van strafbare feiten waarvan de openbaarmaking de integriteit van strafprocedures in het gedrang zou kunnen brengen
  *deepfake: door AI gegenereerd of gemanipuleerd beeld-, audio- of videomateriaal dat een gelijkenis vertoont met bestaande personen, voorwerpen, plaatsen, entiteiten of gebeurtenissen, en door een persoon ten onrechte voor authentiek of waarheidsgetrouw zou worden aangezien
  *capaciteiten met een grote impact: capaciteiten die overeenkomen met of groter zijn dan de capaciteiten die worden opgetekend bij de meest geavanceerde AI-modellen voor algemene doeleinden.
  *testen onder reële omstandigheden: het tijdelijk testen van een AI-systeem voor zijn beoogde doel onder reële omstandigheden buiten een laboratorium of anderszins gesimuleerde omgeving teneinde betrouwbare en robuuste gegevens te verkrijgen, en te beoordelen en te verifiëren of het AI-systeem overeenstemt met de voorschriften van de AI-verordening en het wordt niet aangemerkt als het in de handel brengen of in gebruik stellen van het AI-systeem in de zin van de AI-verordening, mits aan alle in artikel 57 of 60 vastgestelde voorwaarden is voldaan
  *geïnformeerde toestemming: de vrijelijk gegeven, specifieke, ondubbelzinnige en vrijwillige uiting door een proefpersoon van zijn of haar bereidheid deel te nemen aan een bepaalde test onder reële omstandigheden, na geïnformeerd te zijn over alle aspecten van de test die van belang zijn voor zijn of haar beslissing om deel te nemen
  *auteursrecht: Het auteursrecht is het uitsluitend recht van den maker van een werk van letterkunde, wetenschap of kunst, of van diens rechtverkrijgenden, om dit openbaar te maken en te verveelvoudigen, behoudens de beperkingen, bij de wet gesteld.
  *trainingsdata: data die worden gebruikt voor het trainen van een AI-systeem door de leerbare parameters hiervan aan te passen
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *verwerkersverantwoordelijke: Een rechtspersoon of overheidsinstantie die, alleen of samen met anderen, het doel van en de middelen voor de verwerking van persoonsgegevens vaststelt
  *bijzondere categorieën persoonsgegevens: de categorieën persoonsgegevens als bedoeld in artikel 9, lid 1, van Verordening (EU) 2016/679, artikel 10 van Richtlijn (EU) 2016/680 en artikel 10, lid 1, van Verordening (EU) 2018/1725
