---
title: Beschrijf de rollen en verantwoordelijkheden voor het ontwikkelen en gebruiken van algoritmes - Algoritmekader 2.2
url: https://minbzk.github.io/Algoritmekader/voldoen-aan-wetten-en-regels/maatregelen/2-owp-01-rollen-en-verantwoordelijkheden/index.html
scraped_at: 2025-06-12T10:33:16.410361
---

# Beschrijf de rollen en verantwoordelijkheden voor het ontwikkelen en gebruiken van algoritmes - Algoritmekader 2.2

Source: https://minbzk.github.io/Algoritmekader/voldoen-aan-wetten-en-regels/maatregelen/2-owp-01-rollen-en-verantwoordelijkheden/index.html

---

[ ![Home Algoritmekader](../../../assets/logo.svg) ](../../.. "Algoritmekader 2.2") Algoritmekader 2.2

[ GitHub  ](https://github.com/MinBZK/Algoritmekader "Ga naar repository")

  * [ Soorten algoritmes en AI  ](../../../soorten-algoritmes-en-ai/)
  * [ Onderwerpen  ](../../../onderwerpen/)
  * [ Levenscyclus  ](../../../levenscyclus/)
  * [ Rollen  ](../../../rollen/)
  * [ Voldoen aan wetten en regels  ](../../)

Inhoudsopgave

  * Maatregel
  * Toelichting
    * Vaststellen van rollen en verantwoordelijkheden
    * Verwerking van persoonsgegevens
  * Risico
  * Bijbehorende vereiste(n)
  * Bronnen
  * Voorbeelden

  1. [ Voldoen aan wetten en regels  ](../../)
  2. [ Maatregelen  ](../)

# Beschrijf de rollen en verantwoordelijkheden voor het ontwikkelen en gebruiken van algoritmes

[]( "Vereiste ID")owp-01[](../../../levenscyclus/ "Levencyclus")[Ontwerp](../../../levenscyclus/ontwerp/)[](../../../levenscyclus/ "Levencyclus")[Implementatie](../../../levenscyclus/implementatie/)[](../../../levenscyclus/ "Levencyclus")[Monitoring en beheer](../../../levenscyclus/monitoring-en-beheer/)[](../../../rollen/ "Rollen")[Projectleider](../../../rollen/projectleider/)[](../../../onderwerpen/ "Onderwerp")[Governance](../../../onderwerpen/governance/)

## Maatregel

Beschrijf de rollen en verantwoordelijkheden voor het ontwikkelen en gebruiken van algoritmes. De rollen en verantwoordelijkheden worden vastgesteld door de verantwoordelijke(n).

## Toelichting

Een reëel risico is dat bepaalde groepen en belanghebbenden over het hoofd worden gezien tijdens het ontwikkelproces van een algoritme. Daarom is het noodzakelijk om al vroeg in kaart te brengen welke groepen allemaal een mening over het beoogde algoritme kunnen hebben.

Duidelijkheid en borging van rollen en verantwoordelijkheden zorgen voor een effectief en verantwoord verloop van het proces rondom de ontwikkeling, inkoop en gebruik van een algoritme. Zeker wanneer ongewenste effecten optreden en maatregelen nodig zijn, is duidelijkheid over rollen, verantwoordelijkheden en bijbehorende besluitvormingsstructuren van belang.

Om deze reden kan het handig zijn om een matrix van belanghebbenden op te stellen.
Deze matrix kan in verdere fases helpen wanneer belanghebbenden betrokken moeten worden. In deze matrix kunnen de volgende onderdelen staan:

  * Per belanghebbende een beschrijving van wie deze groep is
  * Mate van invloed van belanghebbende op het algoritme: wie, wanneer in de levenscyclus zorgt voor passende [menselijke controle](../../../onderwerpen/menselijke-controle/)
  * Impact van algoritme op de belanghebbende
  * Risico’s voor belanghebbende (wat zal de belanghebbende merken als het algoritme eventueel niet naar behoren functioneert).

Een RACI-matrix/VERI-matrix is een passend middel om de verantwoordelijkheden (Responsible/Verantwoordelijk, Accountable/Eindverantwoordelijk, Consulted/Geraadpleegd, Informed/Geïnfomeerd) te bepalen. Werk specifieke, gevoelige activiteiten nader uit in concrete taken en verantwoordelijkheden, bijvoorbeeld welke stappen moeten worden gezet om data veilig te leveren ten behoeve van een onderzoek naar onbewuste vooringenomenheid.

### Vaststellen van rollen en verantwoordelijkheden

  * Laat de rollen en verantwoordelijkheden vaststellen door de verantwoordelijke(n). Het doel van vaststelling is dat de verantwoordelijke(n) de verantwoordelijkheid neemt en actief een keuze maakt om het algoritme te (laten) ontwikkelen of gebruiken op de beoogde wijze en met de bijbehorende verantwoordelijkheden. Met het vaststellen worden afspraken geformaliseerd.
  * Vaststelling van de verantwoordelijkheden kan plaatsvinden door beleidsdocumenten, werkinstructies, verwerkersovereenkomst of een PIA/DPIA, mits de verantwoordelijkheden voldoende duidelijk zijn beschreven.
  * Gedurende de levenscyclus kan het voorkomen dat rollen en verantwoordelijkheden opnieuw moet worden beschreven en vastgesteld.

### Verwerking van persoonsgegevens

  * Bij het verwerken van persoonsgegevens moet worden vastgelegd wie de (gezamelijke) verwerkingsverantwoordelijken zijn en wie de verwerkers. Uit deze vaststelling van de rolverdeling volgen onder de AVG verschillende rechten en plichten.
  * Bij de ontwikkeling en gebruiken van algoritmes is het denkbaar dat de noodzaak voor het verwerken van persoonsgegevens wijzigt en dat meer of andere verwerkingen moeten plaatsvinden. Het is van belang dat wederom wordt beoordeeld wat dit betekent voor de bijbehorende verantwoordelijkheden. Als er sprake is van een wezenlijke wijziging ten opzichte van de al vastgestelde situatie, bijvoorbeeld doordat er meer persoonsgegevens worden verwerkt door een andere partij, dan zal de verwerkingsverantwoordelijke opnieuw tot vaststelling moeten overgaan om de afspraken te formaliseren.

## Risico

De sturing en verantwoording is ontoereikend of niet geborgd, waardoor er onvoldoende betrokkenheid of capaciteit is van verantwoordelijken. Ook kan er dan onvoldoende deskundigheid in de organisatie zijn, wat de kans vergroot op fouten en ongewenste effecten. Zonder het vaststellen van rollen en verantwoordelijkheden kan er geen effectieve sturing plaatsvinden op partijen die betrokken zijn bij het ontwikkelen of gebruiken van algoritmes.

## Bijbehorende vereiste(n)

Bekijk alle vereisten Vereiste
---
[avg-06 - Organisaties kunnen bewijzen dat zij persoonsgegevens op de juiste manier verwerken](https://minbzk.github.io/Algoritmekader/voldoen-aan-wetten-en-regels/vereisten/avg-06-verantwoordingsplicht-rechtmatigheid/)
[awb-01 - Organisaties die algoritmes gebruiken voor publieke taken nemen besluiten zorgvuldig](https://minbzk.github.io/Algoritmekader/voldoen-aan-wetten-en-regels/vereisten/awb-01-zorgvuldigheidsbeginsel/)

## Bronnen

  * [Toetsingskader Algoritmes Algemene Rekenkamer, 1.06, 3.02](https://www.rekenkamer.nl/onderwerpen/algoritmes/documenten/publicaties/2024/05/15/het-toetsingskader-aan-de-slag)
  * [Onderzoekskader Algoritmes Auditdienst Rijk, SV.9, SV.19, PRI.1](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)

## Voorbeelden

RACI matrix - diverse organisaties

Bij Gemeentelijke Model Architectuur (GEMMA) wordt aangegeven dat een RACI matrix rollen en verantwoordelijkheden goed weergeeft en onderscheidt. Het RACI matrix is een afkorting voor Responsible (Verantwoordelijk), Accountable (Eindverantwoordelijk), Consulted (Raadplegen) en Informed (Informeren). In deze matrix staan horizontaal de rollen en staan verticaal de taken/producten waar een rol verantwoordelijk voor is. Dit matrix geeft veel verschillende rollen weer die in het beste geval voor verschillende functionarissen zijn. GEMMA geeft ook aan dat in kleinere organisaties (kleinere gemeenten) dit niet altijd mogelijk is. Het is dus belangrijk om te weten dat dit verschillend is per gemeente en afhankelijk van de [volwassenheid](../0-org-06-volwassenheidsmodel/) van inrichting van gegevensmanagement.

[![Voorbeeld invulling RACI matrix](https://www.gemmaonline.nl/images/gemma/c/cf/GMT_GM_RACI.png)](https://www.gemmaonline.nl/images/gemma/c/cf/GMT_GM_RACI.png)

Bron: [RACI matrix](https://www.gemmaonline.nl)

UWV - Beleidsdocument model risico management

Het UWV heeft een beleidsdocument model risico management gepubliceerd in 2021 waarin alle verantwoordelijkheden en rollen toegelicht worden. Hier is een volledig hoofdstuk aan gewijd waarin alle rollen toegelicht worden aan de hand van een korte functie-naam en beschrijving. Daarnaast worden deze ook ingedeeld in de categorieën per verdedigingslinie (LINKIE). De rollen worden in ook los verder verduidelijkt rondom de verantwoordelijkheden die ze hebben inclusief mogelijke extra taken voor de persoon die hoofd is van deze rol.

Bron: Algoritmelevenscyclus - UWV, pagina 12( https://www.uwv.nl/overuwv/Images/bijlage-4-beslissing-op-bezwaar-op-wob-verzoek-software-en-algoritmes.pdf)

Proceseigenaar

De proceseigenaar wordt vaak verantwoordelijk gehouden voor eventuele gevolgen van het gebruik van het algoritme. Deze maatregel zorgt ervoor dat de proceseigenaar niet alle verantwoordelijkheid draagt, omdat dit vaak niet realistisch is. Met deze maatregel kunnen er heldere afspraken over de verschillende verantwoordlijkheden worden gemaakt. Hierdoor wordt het draagvlak groter, zonder ten koste te gaan van de duidelijkheid over rollen en verantwoordelijkheden.

Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl).

20 februari 2025 31 oktober 2024

Terug naar boven
  *norm: een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling.
  *aanbieder: Een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merk, al dan niet tegen betaling.
  *AI-geletterdheid: vaardigheden, kennis en begrip die aanbieders, gebruiksverantwoordelijken en betrokken personen, rekening houdend met hun respectieve rechten en plichten in het kader van de de AI-verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken
  *geharmoniseerde norm: Een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie
  *conformiteitsbeoordeling: Het proces waarbij de naleving wordt aangetoond van de voorschriften van hoofdstuk III, afdeling 2 van de AI-Verordening in verband met een AI-systeem met een hoog risico
  *gebruiksverantwoordelijke: Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet- beroepsactiviteit.
  *AI-bureau: De taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-modellen voor algemene doeleinden, en AI-governance, als bepaald in het besluit van de Commissie van 24 januari 2024; verwijzingen in deze verordening naar het AI-bureau worden begrepen als verwijzingen naar de Commissie
  *proceseigenaar: De proceseigenaar is verantwoordelijk voor de kwaliteit van het proces en de vastlegging daarvan in een processchema
